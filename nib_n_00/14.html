<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_13.html">&lt;&lt;&lt; vorige Seite</a>&nbsp;&nbsp;<a href="nib_n_15.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>14. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie die chvniginne</i></h4>
<h4><i>mit ander zerwrfen</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>814</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">V</span>or einer vespercite <span class="f_canus">|</span> hovp sich groz vngemach</h3>
<h3>daz von manigem recken <span class="f_canus">|</span> vf dem hove geschach</h3>
<h3>si pflagen ritterschepfte <span class="f_canus">|</span> dvrch chvercewile wan</h3>
<h3>do lieffen dar dvrch schowen <span class="f_canus">|</span> vil manich wip vnde man</h3>
</td></tr><tr><td width="50" style="text-align:left;vertical-align:baseline;"><h6>815</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zesamene do gesazen <span class="f_canus">|</span> di kveneginne rich</h3>
<h3>si gedahten zweir recken <span class="f_canus">|</span> di waren lobelich</h3>
<h3>do sprach div schoene criemhilt <span class="f_canus">|</span> ich han einen man</h3>
<h3>daz elliv disiv riche <span class="f_canus">|</span> ce sinen handen solden stan</h3>
</td></tr><tr><td width="50" style="text-align:left;vertical-align:baseline;"><h6>816</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div vrov prvnnhilt <span class="f_canus">|</span> wi chvnde daz gesin</h3>
<h3>ob ander niemen lebte <span class="f_canus">|</span> wan sin vnde din</h3>
<h3>so mohten im div riche <span class="f_canus">|</span> wol wesen vndertan</h3>
<h3>di wile lebt gvnther <span class="f_canus">|</span> so chvnd ez nimmer ergan</h3>
</td></tr><tr><td width="50" style="text-align:left;vertical-align:baseline;"><h6>817</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber criemhilt <span class="f_canus">|</span> nv sihestv wi er stat</h3>
<h3>wi rehte herliche er <span class="f_canus">|</span> vor den recken gat</h3>
<h3>alsam der liehte mane <span class="f_canus">|</span> vor den sternen tvt</h3>
<h3>des mvz ich von schvlden <span class="f_canus">|</span> tragen vrolichen mvt</h3>
</td></tr><tr><td width="50" style="text-align:left;vertical-align:baseline;"><h6>818</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div vrov prvnnhilt <span class="f_canus">|</span> swi waetlich si din man</h3>
<h3>swi edele vnt swi shoene <span class="f_canus">|</span> so mvst tv vor im lan</h3>
<h3>gvnther den recken <span class="f_canus">|</span> den edeln brvder din</h3>
<h3>der mvz vor allen chvenegen <span class="f_canus">|</span> daz wizest waerliche sin</h3>
</td></tr><tr><td width="50" style="text-align:left;vertical-align:baseline;"><h6>819</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach do vrov criemhilt <span class="f_canus">|</span> so tiwer ist wol min man</h3>
<h3>daz ich in ane schvlde <span class="f_canus">|</span> niht gelobet han</h3>
<h3>an vil manegen dingen <span class="f_canus">|</span> so ist sin ere groz</h3>
<h3>gelovbestv des prvenhilt <span class="f_canus">|</span> er ist wol gvnthers genoz</h3>
</td></tr><tr><td width="50" style="text-align:left;vertical-align:baseline;"><h6>820</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia ne solt dv mirz criemhilt <span class="f_canus">|</span> ce arge niht verstan</h3>
<h3>wand ich ane schvlde <span class="f_canus">|</span> di rede niht han getan</h3>
<h3>ich horte si iehen beide <span class="f_canus">|</span> do ichs allererste sach</h3>
<h3>vnd da des chveneges wille <span class="f_canus">|</span> an minem libe geschach</h3>
</td></tr><tr><td width="50" style="text-align:left;vertical-align:baseline;"><h6>821</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnt da er mine minne <span class="f_canus">|</span> so ritterlich gewan</h3>
<h3>da iach des selbe sifrit <span class="f_canus">|</span> er waere skveneges man</h3>
<h3>des han ich in fver eigen <span class="f_canus">|</span> sit ich es in hoere iehen</h3>
<h3>dv sprach div shone criemhilt <span class="f_canus">|</span> so waere mir vebele geshaehen</h3>
</td></tr><tr><td width="50" style="text-align:left;vertical-align:baseline;"><h6>822</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi heten so geworben <span class="f_canus">|</span> di edelen brvder min</h3>
<h3>daz ich eigenmannes <span class="f_canus">|</span> wine solde sin</h3>
<h3>des wil ich dich prvnnhilt <span class="f_canus">|</span> vil frivntliche bitten</h3>
<h3>daz dv di rede lazest <span class="f_canus">|</span> dvrch mich mit gvetlichen sitten</h3>
</td></tr><tr><td width="50" style="text-align:left;vertical-align:baseline;"><h6>823</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia ne mach ir niht gelazen <span class="f_canus">|</span> sprach des chveneges wip</h3>
<h3>zwiv sold ich verchiesen <span class="f_canus">|</span> so maniges ritters lip</h3>
<h3>der vns mit dem degene <span class="f_canus">|</span> dienestlich ist vndertan</h3>
<h3>criemhilt div vil schone <span class="f_canus">|</span> vil sere zvernen began</h3>
</td></tr><tr><td width="50" style="text-align:left;vertical-align:baseline;"><h6>824</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dv mvst in verchiesen <span class="f_canus">|</span> daz er dir immer bi</h3>
<h3>wone deheiner dieneste <span class="f_canus">|</span> er ist tiwerr danre si</h3>
<h3>gvnther der min brvder <span class="f_canus">|</span> der vil edel man</h3>
<h3>dv solt mich des erlazen <span class="f_canus">|</span> daz ich von dir vernomen han</h3>
</td></tr><tr><td width="50" style="text-align:left;vertical-align:baseline;"><h6>825</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnde nimet mich immer wunder <span class="f_canus">|</span> sit er din eigen ist</h3>
<h3>vnt daz vber vns beide <span class="f_canus">|</span> so gewaltech bist</h3>
<h3>daz er dir so lange <span class="f_canus">|</span> den cins versezzen hat</h3>
<h3>der diner vebermvete <span class="f_canus">|</span> sold ich von rehte haben rat</h3>
</td></tr><tr><td width="50" style="text-align:left;vertical-align:baseline;"><h6>826</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dv zivhest dich ce hohe <span class="f_canus">|</span> sprach des chveniges wip</h3>
<h3>nv wil ich saehen gerne <span class="f_canus">|</span> op man den dinen lip</h3>
<h3>habe ce solhen eren <span class="f_canus">|</span> so man den minen tvt</h3>
<h3>di vrowen wurden beide <span class="f_canus">|</span> vil sere zornech gemvt</h3>
</td></tr><tr><td width="50" style="text-align:left;vertical-align:baseline;"><h6>827</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div vrowe criemhilt <span class="f_canus">|</span> daz mvz et nv geschaehen</h3>
<h3>sit dv mines mannes <span class="f_canus">|</span> fvr eigen hast veriehen</h3>
<h3>nv mvezzen hivte chiesen <span class="f_canus">|</span> der beide chvenige man</h3>
<h3>op ich vor chveniges wibe <span class="f_canus">|</span> cem mvnster tvrre gan</h3>
</td></tr><tr><td width="50" style="text-align:left;vertical-align:baseline;"><h6>828</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dv mvst da hivte schowen <span class="f_canus">|</span> daz ich pin edelvri</h3>
<h3>vnt daz min man ist tiwerr <span class="f_canus">|</span> danne der dine si</h3>
<h3>damit wil ich selbe <span class="f_canus">|</span> niht bescholten sin</h3>
<h3>dv solt noch hinte chiesen <span class="f_canus">|</span> wi div eigene div din</h3>
</td></tr><tr><td width="50" style="text-align:left;vertical-align:baseline;"><h6>829</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ce hove ge vor recken <span class="f_canus">|</span> in bvergenden lant</h3>
<h3>ich wil selbe tiwerr wesen <span class="f_canus">|</span> danne iemen habe bechant</h3>
<h3>deheine chvneginne <span class="f_canus">|</span> div chron ie her getrvch</h3>
<h3>do hvp sich vnder den vrowen <span class="f_canus">|</span> des grozen nides genvch</h3>
</td></tr><tr><td width="50" style="text-align:left;vertical-align:baseline;"><h6>830</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber prvnnhilt <span class="f_canus">|</span> wiltv niht eigen sin</h3>
<h3>so mvstv dich scheiden <span class="f_canus">|</span> mit den vrowen din</h3>
<h3>von minem ingesinde <span class="f_canus">|</span> da wir cem mvenster gan</h3>
<h3>des antwurte criemhilt <span class="f_canus">|</span> entriwen daz sol sin getan</h3>
</td></tr><tr><td width="50" style="text-align:left;vertical-align:baseline;"><h6>831</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv chleidete ivch mine meide <span class="f_canus">|</span> sprach sifrides wip</h3>
<h3>ez mvz ane schande <span class="f_canus">|</span> beliben hie min lip</h3>
<h3>ir svlt wol lazen schowen <span class="f_canus">|</span> vnd habt ir riche wat</h3>
<h3>si mach sin gerne lovgen <span class="f_canus">|</span> des prvennhilt veriehen hat</h3>
</td></tr><tr><td width="50" style="text-align:left;vertical-align:baseline;"><h6>832</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">man moht in lihte raten <span class="f_canus">|</span> si svchten richiv chleit</h3>
<h3>da wart vil wol gecieret <span class="f_canus">|</span> manich vrowe vnde meit</h3>
<h3>do gi mit ir gesinde <span class="f_canus">|</span> des edelen chveniges wip</h3>
<h3>do wart ovch wol gecieret <span class="f_canus">|</span> der schonen criemhilden wip</h3>
</td></tr><tr><td width="50" style="text-align:left;vertical-align:baseline;"><h6>833</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit drin vnd vierzech meiden <span class="f_canus">|</span> di brahte si an den rin</h3>
<h3>di trvgen liehte pfelle <span class="f_canus">|</span> geworht in araby</h3>
<h3>svs chomen zv dem mvenster <span class="f_canus">|</span> di meide wolgetan</h3>
<h3>ir warten vor dem hvse <span class="f_canus">|</span> alle sifrides man</h3>
</td></tr><tr><td width="50" style="text-align:left;vertical-align:baseline;"><h6>834</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di livte nam des wunder <span class="f_canus">|</span> wavon daz gesach</h3>
<h3>daz man di chveneginne <span class="f_canus">|</span> also gescheiden sach</h3>
<h3>daz si bi einander <span class="f_canus">|</span> niht giengen alsam e</h3>
<h3>davon wart manigem degene <span class="f_canus">|</span> sit vil sorchlichen we</h3>
</td></tr><tr><td width="50" style="text-align:left;vertical-align:baseline;"><h6>835</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hie stvnt vor dem mvenster <span class="f_canus">|</span> daz gvntheres wip</h3>
<h3>do hete chvrcewile <span class="f_canus">|</span> vil maniges ritters lip</h3>
<h3>mit den schoenen vrowen <span class="f_canus">|</span> der si da namen war</h3>
<h3>do chom div vrov criemhilt <span class="f_canus">|</span> mit maniger herlichen schar</h3>
</td></tr><tr><td width="50" style="text-align:left;vertical-align:baseline;"><h6>836</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swaz chleider ie getrvgen <span class="f_canus">|</span> edeler ritter chint</h3>
<h3>wider ir gesinde <span class="f_canus">|</span> daz was gar ein wint</h3>
<h3>si was so rich des gvtes <span class="f_canus">|</span> daz drizech kvenige wip</h3>
<h3>ez mohten niht erzivgen <span class="f_canus">|</span> daz taete criemhilde lip</h3>
</td></tr><tr><td width="50" style="text-align:left;vertical-align:baseline;"><h6>837</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ob iemen wuenshen solde <span class="f_canus">|</span> der chvnde niht gesagen</h3>
<h3>daz man so richiv chleider <span class="f_canus">|</span> gesaehe ie mere tragen</h3>
<h3>also da ce stvnden trvgen <span class="f_canus">|</span> ir meide wolgetan</h3>
<h3>wan ce leide prvennhilde <span class="f_canus">|</span> ez hete criemhilt verlan</h3>
</td></tr><tr><td width="50" style="text-align:left;vertical-align:baseline;"><h6>838</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zesamne si do chomen <span class="f_canus">|</span> vor dem mvenster wit</h3>
<h3>ez tet div hvsvrowe <span class="f_canus">|</span> dvrch einen grozzen nit</h3>
<h3>si hiez vil vebelliche <span class="f_canus">|</span> criemhilde stille stan</h3>
<h3>ia sol vor chveniges wibe <span class="f_canus">|</span> nimmer eigendiv gegan</h3>
</td></tr><tr><td width="50" style="text-align:left;vertical-align:baseline;"><h6>839</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div schone criemhilt <span class="f_canus">|</span> zornech was ir mvt</h3>
<h3>chvndestv noch geswigen <span class="f_canus">|</span> daz waere dir gvt</h3>
<h3>dv hast geshendet selbe <span class="f_canus">|</span> den dinen schoenen lip</h3>
<h3>wi mohte mannes chebse <span class="f_canus">|</span> werden immer chveniges wip</h3>
</td></tr><tr><td width="50" style="text-align:left;vertical-align:baseline;"><h6>840</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wen hastv hie verschebset <span class="f_canus">|</span> sprach do des chveniges wip</h3>
<h3>daz tvn ich sprach criemhilt <span class="f_canus">|</span> den dinen schoenen lip</h3>
<h3>den minnet erste sifrit <span class="f_canus">|</span> der min vil lieber man</h3>
<h3>ia ne was ez niht min brvder <span class="f_canus">|</span> der dir den magetvm angewan</h3>
</td></tr><tr><td width="50" style="text-align:left;vertical-align:baseline;"><h6>841</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">war chomen dine sinne <span class="f_canus">|</span> ez was ein arger list</h3>
<h3>zwiv lieze dv in minnen <span class="f_canus">|</span> sit er din eigen ist</h3>
<h3>ich hoere dich sprach criemhilt <span class="f_canus">|</span> an alle schvlde chlagen</h3>
<h3>entriwen sprach do prvennhilt <span class="f_canus">|</span> daz wil ich gvnthere sagen</h3>
</td></tr><tr><td width="50" style="text-align:left;vertical-align:baseline;"><h6>842</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">waz mach mir daz gewerren <span class="f_canus">|</span> din vebermvt dich hat betrogen</h3>
<h3>dv hast mich ce dieneste <span class="f_canus">|</span> mit rede dich angezogen</h3>
<h3>daz wizze en rehten triwen <span class="f_canus">|</span> ez ist mir immer leit</h3>
<h3>getriwer heinliche <span class="f_canus">|</span> sol ich dir wesen vmbereit</h3>
</td></tr><tr><td width="50" style="text-align:left;vertical-align:baseline;"><h6>843</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">prvnnhilt do weinende <span class="f_canus">|</span> criemhilt niht langer lie</h3>
<h3>vor des chvniges wibe <span class="f_canus">|</span> inz mvenster si do gie</h3>
<h3>mit ir ingesinde <span class="f_canus">|</span> daz hvp sich grozer haz</h3>
<h3>des wurden ir liehtiv ovgen <span class="f_canus">|</span> vil starche trveb vnd naz</h3>
</td></tr><tr><td width="50" style="text-align:left;vertical-align:baseline;"><h6>844</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swi vil man gote gediende <span class="f_canus">|</span> oder iemen da gesanch</h3>
<h3>des dvhte prvnnhilde <span class="f_canus">|</span> div wile gar ce lanch</h3>
<h3>wand ir was vil trvebe <span class="f_canus">|</span> der lip vnd ovch der mvt</h3>
<h3>des mvose sit engelten <span class="f_canus">|</span> manich helt chven vnd gvt</h3>
</td></tr><tr><td width="50" style="text-align:left;vertical-align:baseline;"><h6>845</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">prvnnhilt gi mit ir vrowen <span class="f_canus">|</span> fver daz mvenster stan</h3>
<h3>si gedahte mich mvz criemhilt <span class="f_canus">|</span> mere horen lan</h3>
<h3>des mich so lvte zihet <span class="f_canus">|</span> daz wortreze wip</h3>
<h3>hat er sich es gervemet <span class="f_canus">|</span> ez get an sifrides lip</h3>
</td></tr><tr><td width="50" style="text-align:left;vertical-align:baseline;"><h6>846</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv chom div edele criemhilt <span class="f_canus">|</span> mit manigem chvenem man</h3>
<h3>do sprach div vrowe prvnnhilt <span class="f_canus">|</span> ir svlt noch stille stan</h3>
<h3>ir iahet min ce chebesen <span class="f_canus">|</span> daz svlt ir mich lazen sehen</h3>
<h3>mir ist von iwern sprvchen <span class="f_canus">|</span> daz wizzet leide geschehen</h3>
</td></tr><tr><td width="50" style="text-align:left;vertical-align:baseline;"><h6>847</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div vrowe criemhilt <span class="f_canus">|</span> ir mohtet mich lazen gan</h3>
<h3>ich erzivge ez mit dem golde <span class="f_canus">|</span> daz ich an der hende han</h3>
<h3>daz brahte mir min vriedel <span class="f_canus">|</span> do er erste bi mir lach</h3>
<h3>ni gelebte prvnnhilt <span class="f_canus">|</span> deheinen leidern tach</h3>
</td></tr><tr><td width="50" style="text-align:left;vertical-align:baseline;"><h6>848</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach diz golt vil edele <span class="f_canus">|</span> daz wart mir verstoln</h3>
<h3>vnd ist mich harte lange <span class="f_canus">|</span> vil veble vor verholn</h3>
<h3>ich chvmes an ein ende <span class="f_canus">|</span> wer mir ez hat genomen</h3>
<h3>di vrowen waren beide <span class="f_canus">|</span> in groz vngemvete chomen</h3>
</td></tr><tr><td width="50" style="text-align:left;vertical-align:baseline;"><h6>849</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber criemhilt <span class="f_canus">|</span> ine wils niht wesen diep</h3>
<h3>dv mohtes wol gedaht han <span class="f_canus">|</span> vnd were dir ere lip</h3>
<h3>ich erzivgez mit dem gvertel <span class="f_canus">|</span> den ich hie vmbe han</h3>
<h3>daz ich niht livge <span class="f_canus">|</span> ia wart min sifrit din man</h3>
</td></tr><tr><td width="50" style="text-align:left;vertical-align:baseline;"><h6>850</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">von ninnive der siden <span class="f_canus">|</span> si den porten trvch</h3>
<h3>mit edelem gesteine <span class="f_canus">|</span> ia was er gvt genvch</h3>
<h3>do den gesach vrov prvnnhilt <span class="f_canus">|</span> weinen si began</h3>
<h3>daz mvsen vreischen gvnther <span class="f_canus">|</span> vnd alle bvergvnden man</h3>
</td></tr><tr><td width="50" style="text-align:left;vertical-align:baseline;"><h6>851</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div chvneginne <span class="f_canus">|</span> heizet here gan</h3>
<h3>den fvrsten vonme rine <span class="f_canus">|</span> ich wil in hoeren lan</h3>
<h3>wi mich hat gehoenet <span class="f_canus">|</span> siner swester lip</h3>
<h3>si sagt hie offenliche <span class="f_canus">|</span> ich si sifrides wip</h3>
</td></tr><tr><td width="50" style="text-align:left;vertical-align:baseline;"><h6>852</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der kvenich chom mit recken <span class="f_canus">|</span> weinen er do sach</h3>
<h3>di sine trivttinne <span class="f_canus">|</span> wi gvetlich er sprach</h3>
<h3>sagt mir liebiv vrowe <span class="f_canus">|</span> wer hat iv iht getan</h3>
<h3>si sprach zv dem kvenige <span class="f_canus">|</span> ich mvz vnvroeliche stan</h3>
</td></tr><tr><td width="50" style="text-align:left;vertical-align:baseline;"><h6>853</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">von allen minen eren <span class="f_canus">|</span> mich div swester din</h3>
<h3>gerne wolde scheiden <span class="f_canus">|</span> dir sol gechlaget sin</h3>
<h3>si ght mich habe gechebset <span class="f_canus">|</span> sifrit ir man</h3>
<h3>do sprach der chvenech gvnther <span class="f_canus">|</span> so hetes vebele getan</h3>
</td></tr><tr><td width="50" style="text-align:left;vertical-align:baseline;"><h6>854</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si treit hie minen gvrtel <span class="f_canus">|</span> den ich han verlorn</h3>
<h3>vnd min golt daz rote <span class="f_canus">|</span> daz ich ie wart geborn</h3>
<h3>daz riwet mich vil sere <span class="f_canus">|</span> dv ne beredest chvenich mich</h3>
<h3>der vil grozen schande <span class="f_canus">|</span> daz diene ich chvenech immer vmbe dich</h3>
</td></tr><tr><td width="50" style="text-align:left;vertical-align:baseline;"><h6>855</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvenich gvnther <span class="f_canus">|</span> er sol her fver gan</h3>
<h3>vnd hat er sis gervemet <span class="f_canus">|</span> daz sol er hoeren lan</h3>
<h3>oder sin mvz lovgen <span class="f_canus">|</span> der helt von niderlant</h3>
<h3>den criemhilde vriedel <span class="f_canus">|</span> den hiez man bringen sa cehant</h3>
</td></tr><tr><td width="50" style="text-align:left;vertical-align:baseline;"><h6>856</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der herre sifrit <span class="f_canus">|</span> di vngemveten sach</h3>
<h3>ern wesse niht der maere <span class="f_canus">|</span> wi balde er do sprach</h3>
<h3>waz weinent dise vrowen <span class="f_canus">|</span> daz het ich gerne erchant</h3>
<h3>oder von welhen schvlden <span class="f_canus">|</span> mich der chvnich habe besant</h3>
</td></tr><tr><td width="50" style="text-align:left;vertical-align:baseline;"><h6>857</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvenich gvnther <span class="f_canus">|</span> ia ist mir harte leit</h3>
<h3>mir hat min vrowe prvnnhilt <span class="f_canus">|</span> ein maere hie geseit</h3>
<h3>dv habes dich des gervemet <span class="f_canus">|</span> daz dv ir schoenen lip</h3>
<h3>allererst habes geminnet <span class="f_canus">|</span> daz sagt criemhilt din wip</h3>
</td></tr><tr><td width="50" style="text-align:left;vertical-align:baseline;"><h6>858</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der starche sifrit <span class="f_canus">|</span> vnd hat si daz geseit</h3>
<h3>e daz ich erwinde <span class="f_canus">|</span> ez sol ir werden leit</h3>
<h3>vnd wil dir daz enpfveren <span class="f_canus">|</span> vor allen dinen man</h3>
<h3>mit minen hohen eiden <span class="f_canus">|</span> daz ich es niht gesaget han</h3>
</td></tr><tr><td width="50" style="text-align:left;vertical-align:baseline;"><h6>859</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvnich von rine <span class="f_canus">|</span> daz soltv lazen sehen</h3>
<h3>den eit den dv da bivtest <span class="f_canus">|</span> vnt mach der hie geschehen</h3>
<h3>aller valschen dinge <span class="f_canus">|</span> der wil ich dich ledich lan</h3>
<h3>do hiez man zv dem ringe <span class="f_canus">|</span> di stolzen bvrgvnden stan</h3>
</td></tr><tr><td width="50" style="text-align:left;vertical-align:baseline;"><h6>860</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sifrit der vil chvene <span class="f_canus">|</span> cem eide bot di hant</h3>
<h3>do sprach der chvenich riche <span class="f_canus">|</span> mir ist so wol bechant</h3>
<h3>iwer groz vnschvlde <span class="f_canus">|</span> ich wil iv ledich lan</h3>
<h3>des ivch min swester zihet <span class="f_canus">|</span> daz ir des nine habt getan</h3>
</td></tr><tr><td width="50" style="text-align:left;vertical-align:baseline;"><h6>861</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber sifrit <span class="f_canus">|</span> genivzzet es min wip</h3>
<h3>daz si hat betrevbt <span class="f_canus">|</span> den prvennhilde lip</h3>
<h3>daz ist mir sicherlichen <span class="f_canus">|</span> ane maze leit</h3>
<h3>do sahen zv zeinander <span class="f_canus">|</span> di gvten ritter gemeit</h3>
</td></tr><tr><td width="50" style="text-align:left;vertical-align:baseline;"><h6>862</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">man sol vrowen ziehen <span class="f_canus">|</span> sprach sifrit der degen</h3>
<h3>daz si vppechliche sprveche <span class="f_canus">|</span> lazen vnder wegen</h3>
<h3>verbivtez dinem wibe <span class="f_canus">|</span> der minen tvn ich sam</h3>
<h3>ir grozen vngefvge <span class="f_canus">|</span> ich mich waerliche sham</h3>
</td></tr><tr><td width="50" style="text-align:left;vertical-align:baseline;"><h6>863</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit rede was gescheiden <span class="f_canus">|</span> manich schoene wip</h3>
<h3>do trvret also sere <span class="f_canus">|</span> der prvnnhilde lip</h3>
<h3>daz ez barmen mvse <span class="f_canus">|</span> den gvntheres man</h3>
<h3>do chom von tronege hagene <span class="f_canus">|</span> zv siner vrowen gegan</h3>
</td></tr><tr><td width="50" style="text-align:left;vertical-align:baseline;"><h6>864</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er vragete waz ir waere <span class="f_canus">|</span> weinende er si vant</h3>
<h3>do sagte si im div maere <span class="f_canus">|</span> er lobt ir sa cehant</h3>
<h3>daz ez erarnen mvese <span class="f_canus">|</span> der criemhilde man</h3>
<h3>oder er wolde nimmer <span class="f_canus">|</span> darvmbe vrolich gestan</h3>
</td></tr><tr><td width="50" style="text-align:left;vertical-align:baseline;"><h6>865</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zv der rede chom do ortwin <span class="f_canus">|</span> vnt gernot</h3>
<h3>da di helde rieten <span class="f_canus">|</span> den sifrides tot</h3>
<h3>darzv chom ovch giselher <span class="f_canus">|</span> der edelen vten chint</h3>
<h3>do er ir rede gehorte <span class="f_canus">|</span> er sprach getriweliche sint</h3>
</td></tr><tr><td width="50" style="text-align:left;vertical-align:baseline;"><h6>866</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir vil gvten recken <span class="f_canus">|</span> warvmbe tvt ir daz</h3>
<h3>ia ne gediente sifrit <span class="f_canus">|</span> nie alsolhen haz</h3>
<h3>daz er darvmbe solde <span class="f_canus">|</span> verliesen sinen lip</h3>
<h3>ia ist es harte lihte <span class="f_canus">|</span> darvmbe zvernent div wip</h3>
</td></tr><tr><td width="50" style="text-align:left;vertical-align:baseline;"><h6>867</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">svln wir govche ziehen <span class="f_canus">|</span> sprach aber hagene</h3>
<h3>des habent vil lvecel ere <span class="f_canus">|</span> so gvte degene</h3>
<h3>daz er sich hat gervemet <span class="f_canus">|</span> der lieben vrowen min</h3>
<h3>darvmbe wil ich sterben <span class="f_canus">|</span> ez en ge im an daz leben sin</h3>
</td></tr><tr><td width="50" style="text-align:left;vertical-align:baseline;"><h6>868</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvenich selbe <span class="f_canus">|</span> ern hat vns niht getan</h3>
<h3>niwan gvt vnd ere <span class="f_canus">|</span> man sol in lebn lan</h3>
<h3>waz tovch ob ich dem recken <span class="f_canus">|</span> nv waere gaehaz</h3>
<h3>er was ie getriwe <span class="f_canus">|</span> vnd tet vil willechliche daz</h3>
</td></tr><tr><td width="50" style="text-align:left;vertical-align:baseline;"><h6>869</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von metzen <span class="f_canus">|</span> der degen ortwin</h3>
<h3>ia ne mach in niht gehelffen <span class="f_canus">|</span> div groze sterche sin</h3>
<h3>erlovbet mirz min herre <span class="f_canus">|</span> ich getv im leit</h3>
<h3>do heten im di helde <span class="f_canus">|</span> ane schvlde widerseit</h3>
</td></tr><tr><td width="50" style="text-align:left;vertical-align:baseline;"><h6>870</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sin gevolgete niemen <span class="f_canus">|</span> niwan daz hagen geriet</h3>
<h3>in allen citen gvnther <span class="f_canus">|</span> dem degene ob sifride</h3>
<h3>niht en lebte <span class="f_canus">|</span> so wurde im vndertan</h3>
<h3>vil der chvenege lande <span class="f_canus">|</span> der helt des trvren began</h3>
</td></tr><tr><td width="50" style="text-align:left;vertical-align:baseline;"><h6>871</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do liezen siz beliben <span class="f_canus">|</span> spiln man do sach</h3>
<h3>hey waz man starcher scheffte <span class="f_canus">|</span> vor dem mvnster brach</h3>
<h3>vor sifrides wibe <span class="f_canus">|</span> al zv dem sale dan</h3>
<h3>do waren in vmmvte <span class="f_canus">|</span> alle gvntheres man</h3>
</td></tr><tr><td width="50" style="text-align:left;vertical-align:baseline;"><h6>872</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der chvenich sprach lat beliben <span class="f_canus">|</span> den mortlichen zorn</h3>
<h3>er ist vns ce saelden <span class="f_canus">|</span> vnt ce eren geborn</h3>
<h3>ovch ist so grimme starch <span class="f_canus">|</span> der wundernchvne man</h3>
<h3>ob er sin innen wuerde <span class="f_canus">|</span> so torste in niemen bestan</h3>
</td></tr><tr><td width="50" style="text-align:left;vertical-align:baseline;"><h6>873</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nein er sprach do hagene <span class="f_canus">|</span> ir mvget wol stille dagen</h3>
<h3>ich getruwez heinliche <span class="f_canus">|</span> also wol angetragen</h3>
<h3>daz prvnnhilde weinen <span class="f_canus">|</span> sol im wesen leit</h3>
<h3>ia sol im von hagenen <span class="f_canus">|</span> immer wesen widerseit</h3>
</td></tr><tr><td width="50" style="text-align:left;vertical-align:baseline;"><h6>874</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvenich gvnther <span class="f_canus">|</span> wi mach daz ergan</h3>
<h3>des antwurte hagene <span class="f_canus">|</span> ich wilz ivch horen lan</h3>
<h3>wir heizen botten <span class="f_canus">|</span> zv zvns in diz lant</h3>
<h3>widersagen offenliche <span class="f_canus">|</span> di hie nimen sin bechant</h3>
</td></tr><tr><td width="50" style="text-align:left;vertical-align:baseline;"><h6>875</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">so ieht ir vor den gesten <span class="f_canus">|</span> daz ir vnd iwer man</h3>
<h3>wellet herverten <span class="f_canus">|</span> also daz ist getan</h3>
<h3>so lobt er iv dar dienen <span class="f_canus">|</span> des vlivset er den lip</h3>
<h3>so ervar ich vns div maere <span class="f_canus">|</span> ab des chvnen recken wip</h3>
</td></tr><tr><td width="50" style="text-align:left;vertical-align:baseline;"><h6>876</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der chvenich gevolgete vbele <span class="f_canus">|</span> hagenen sinem man</h3>
<h3>di starchen vntriwe <span class="f_canus">|</span> begonden tragen an</h3>
<h3>e iemen daz erfvnde <span class="f_canus">|</span> di ritter vzerchorn</h3>
<h3>von zweier vrowen bagen wart <span class="f_canus">|</span> vil manich helt verlorn</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_13.html">&lt;&lt;&lt; vorige Seite</a>&nbsp;&nbsp;<a href="nib_n_15.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
