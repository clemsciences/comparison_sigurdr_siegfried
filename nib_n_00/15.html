<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_14.html">&lt;&lt;&lt; vorige Seite</a>&nbsp;&nbsp;<a href="nib_n_16.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>15. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie sifrit</i></h4>
<h4><i>verraten wart</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>877</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">A</span>n dem vierdem morgen <span class="f_canus">|</span> zwen vnt drizech man</h3>
<h3>sach man ce hove riten <span class="f_canus">|</span> daz wart do chvnt getan</h3>
<h3>gvnther dem vil richen <span class="f_canus">|</span> im were widerseit</h3>
<h3>von lvge erwuohsen vrovn criemhilde <span class="f_canus">|</span> div allergrozzesten leit</h3>
</td></tr><tr><td width="50" style="text-align:left;vertical-align:baseline;"><h6>878</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vrlovp si namen <span class="f_canus">|</span> daz si fvr solden gan</h3>
<h3>vnd iahen daz siz waeren <span class="f_canus">|</span> livdegeres man</h3>
<h3>den e hete betwungen <span class="f_canus">|</span> div sifrides hant</h3>
<h3>vnd in ce gisel brahte <span class="f_canus">|</span> in daz gvntheres lant</h3>
</td></tr><tr><td width="50" style="text-align:left;vertical-align:baseline;"><h6>879</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di boten er do grvzte <span class="f_canus">|</span> vnd hiez si sitzen gan</h3>
<h3>ir einer sprach darvnder <span class="f_canus">|</span> herre lat vns stan</h3>
<h3>vnze wir sagen maere <span class="f_canus">|</span> die iv enbotten sint</h3>
<h3>ia habt ir ce vinde <span class="f_canus">|</span> daz wizzet maniger mvter chint</h3>
</td></tr><tr><td width="50" style="text-align:left;vertical-align:baseline;"><h6>880</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">iv widersaget livdegast <span class="f_canus">|</span> vnd livdeger</h3>
<h3>den ir da wilen tatet <span class="f_canus">|</span> div grozlichen ser</h3>
<h3>di wellent zv ziv riten <span class="f_canus">|</span> mit her in diz lant</h3>
<h3>der chvenich begonde zvrnen <span class="f_canus">|</span> do er div maere bevant</h3>
</td></tr><tr><td width="50" style="text-align:left;vertical-align:baseline;"><h6>881</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do hiez man di meinraeten <span class="f_canus">|</span> zen herbergen varn</h3>
<h3>wi mohte sich her sifrit <span class="f_canus">|</span> do davor bewarn</h3>
<h3>er oder ander iemen <span class="f_canus">|</span> daz si da trvgen an</h3>
<h3>daz wart sit in selben <span class="f_canus">|</span> ce grozem leide getan</h3>
</td></tr><tr><td width="50" style="text-align:left;vertical-align:baseline;"><h6>882</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der chvnich mit sinen vrivnden <span class="f_canus">|</span> rvonende gie</h3>
<h3>hagen von tronege <span class="f_canus">|</span> in nie geruwen lie</h3>
<h3>noch heten ez gescheiden <span class="f_canus">|</span> genvge skveniges man</h3>
<h3>do ne wolt et hagene <span class="f_canus">|</span> nie des tages abgegan</h3>
</td></tr><tr><td width="50" style="text-align:left;vertical-align:baseline;"><h6>883</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">eines tages si sifriden <span class="f_canus">|</span> ruowende vant</h3>
<h3>do begonde vragen <span class="f_canus">|</span> der helt von niderlant</h3>
<h3>wi gat so tvrechliche <span class="f_canus">|</span> der chvnich vnt sine man</h3>
<h3>daz hilf ich im imer rechen <span class="f_canus">|</span> hat im iemen iht getan</h3>
</td></tr><tr><td width="50" style="text-align:left;vertical-align:baseline;"><h6>884</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der herre gvnther <span class="f_canus">|</span> mir ist von schvlden leit</h3>
<h3>livdegast vnd livdeger <span class="f_canus">|</span> di habent mir widerseit</h3>
<h3>si wellent offenlichen <span class="f_canus">|</span> riten in min lant</h3>
<h3>do sprach der degen chvne <span class="f_canus">|</span> daz sol div sifrides hant</h3>
</td></tr><tr><td width="50" style="text-align:left;vertical-align:baseline;"><h6>885</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nach allen iwern eren <span class="f_canus">|</span> mit vlize vnderstan</h3>
<h3>ich getvn noch den daegenen <span class="f_canus">|</span> als ich han e getan</h3>
<h3>ich gelege in wuehste <span class="f_canus">|</span> ir bverge vnd ovch ir lant</h3>
<h3>e daz ich erwinde <span class="f_canus">|</span> des sin min hovbet iwer pfant</h3>
</td></tr><tr><td width="50" style="text-align:left;vertical-align:baseline;"><h6>886</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir vnt iwer recken <span class="f_canus">|</span> svlt hi heime bestan</h3>
<h3>vnd lat mich zv zin riten <span class="f_canus">|</span> mit den di ich han</h3>
<h3>daz ich iv gerne diene <span class="f_canus">|</span> daz laz ich ivch sehen</h3>
<h3>von mir sol iweren vienden <span class="f_canus">|</span> daz wizzet leide geschehen</h3>
</td></tr><tr><td width="50" style="text-align:left;vertical-align:baseline;"><h6>887</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">so wol mich dirre maere <span class="f_canus">|</span> sprach der chvenich do</h3>
<h3>als ob er ernstliche <span class="f_canus">|</span> der helffe waere vro</h3>
<h3>mit valsche neig im tieffe <span class="f_canus">|</span> der vngetriwe man</h3>
<h3>do sprach der herre sifrit <span class="f_canus">|</span> ir svlt vil chleine sorge han</h3>
</td></tr><tr><td width="50" style="text-align:left;vertical-align:baseline;"><h6>888</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do schichten si die reise <span class="f_canus">|</span> mit den chnehten dan</h3>
<h3>sifride vnd den sinen <span class="f_canus">|</span> ce sehen was ez getan</h3>
<h3>do hiez er sich bereiten <span class="f_canus">|</span> di von niderlant</h3>
<h3>di sifrides recken <span class="f_canus">|</span> svchten stritechlich gewant</h3>
</td></tr><tr><td width="50" style="text-align:left;vertical-align:baseline;"><h6>889</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der starche sifrit <span class="f_canus">|</span> min vater sigemvnt</h3>
<h3>ir svlt hi beliben <span class="f_canus">|</span> wir chomen in chvrcer stvnt</h3>
<h3>git vns got gelveche <span class="f_canus">|</span> her wider an den rin</h3>
<h3>ir svlt bi dem chvnige <span class="f_canus">|</span> hie vil vroliche sin</h3>
</td></tr><tr><td width="50" style="text-align:left;vertical-align:baseline;"><h6>890</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div zeichen si an bvnden <span class="f_canus">|</span> also si wolden dan</h3>
<h3>da waren genvge <span class="f_canus">|</span> di gvntheres man</h3>
<h3>di ne wessen niht der maere <span class="f_canus">|</span> davon ez was geschehen</h3>
<h3>man mohte groz gesinde <span class="f_canus">|</span> do bi sifride sehen</h3>
</td></tr><tr><td width="50" style="text-align:left;vertical-align:baseline;"><h6>891</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir helme vnd ovch ir prvenne <span class="f_canus">|</span> si bvnden vf di march</h3>
<h3>sich bereite vome lande <span class="f_canus">|</span> vil manich ritter starch</h3>
<h3>do gi von tronege hagene <span class="f_canus">|</span> da er criemhilde vant</h3>
<h3>vnt bat im geben vrlovp <span class="f_canus">|</span> si wolden rvmen daz lant</h3>
</td></tr><tr><td width="50" style="text-align:left;vertical-align:baseline;"><h6>892</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv wol mich sprach do criemhilt <span class="f_canus">|</span> daz ich ie gewan den man</h3>
<h3>der minen lieben vrivnden <span class="f_canus">|</span> wol tar vor gestan</h3>
<h3>also min herre sifrit <span class="f_canus">|</span> tvt den vrivnden min</h3>
<h3>des wil ich hohes mvtes <span class="f_canus">|</span> sprach div chveneginne sin</h3>
</td></tr><tr><td width="50" style="text-align:left;vertical-align:baseline;"><h6>893</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil lieber vrivnt hagene <span class="f_canus">|</span> gedenchet ane daz</h3>
<h3>daz ich iv gerne diene <span class="f_canus">|</span> vnd noch nie wart gehaz</h3>
<h3>des lazzet mich geniezen <span class="f_canus">|</span> an minem liebem man</h3>
<h3>ern sol des niht engelten <span class="f_canus">|</span> hab ich prvnnhilde iht getan</h3>
</td></tr><tr><td width="50" style="text-align:left;vertical-align:baseline;"><h6>894</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz hat mich sit geruowen <span class="f_canus">|</span> sprach daz edel wip</h3>
<h3>ovch hat er darvmbe <span class="f_canus">|</span> cerbluowen minen lip</h3>
<h3>daz ich iz ie geredete <span class="f_canus">|</span> daz beswaeret ir den mvt</h3>
<h3>daz hat vil wol errochen <span class="f_canus">|</span> der helt chvne vnd gvt</h3>
</td></tr><tr><td width="50" style="text-align:left;vertical-align:baseline;"><h6>895</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sprach ir wert versvenet <span class="f_canus">|</span> noch wol nach disen tagen</h3>
<h3>criemhilt min liebiv vrowe <span class="f_canus">|</span> ia svlt ir mir sagen</h3>
<h3>wi ich iv mvge gedienen <span class="f_canus">|</span> an sifride iwerm man</h3>
<h3>daz tvn ich gerne vrowe <span class="f_canus">|</span> wand ich es niemen baz en gan</h3>
</td></tr><tr><td width="50" style="text-align:left;vertical-align:baseline;"><h6>896</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich waere an alle sorge <span class="f_canus">|</span> sprach daz edel wip</h3>
<h3>daz im iemen naeme <span class="f_canus">|</span> in stvrme sinen lip</h3>
<h3>ob er niht wolde volgen <span class="f_canus">|</span> siner vebermvt</h3>
<h3>so waere im sicher <span class="f_canus">|</span> der degen chvne vnd gvt</h3>
</td></tr><tr><td width="50" style="text-align:left;vertical-align:baseline;"><h6>897</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vrowe sprach do hagene <span class="f_canus">|</span> vnt habt ir des wan</h3>
<h3>daz man in mvege versniden <span class="f_canus">|</span> ir svlt mich wizzen lan</h3>
<h3>mit wi getanen listen <span class="f_canus">|</span> ich daz sol vndersten</h3>
<h3>ich wil im ce hvte <span class="f_canus">|</span> immer riten vnd gen</h3>
</td></tr><tr><td width="50" style="text-align:left;vertical-align:baseline;"><h6>898</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach dv bist min mach <span class="f_canus">|</span> vnd ich pin der din</h3>
<h3>ich bevilhe dir mit triwen <span class="f_canus">|</span> den lieben wine min</h3>
<h3>daz tv mir wol behvetest <span class="f_canus">|</span> den min holden man</h3>
<h3>si sagt im chvendiv maere <span class="f_canus">|</span> div bezzer waeren verlan</h3>
</td></tr><tr><td width="50" style="text-align:left;vertical-align:baseline;"><h6>899</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach min man ist chvene <span class="f_canus">|</span> vnt darzv starch genvch</h3>
<h3>do er den lintrachen <span class="f_canus">|</span> an dem berge slvch</h3>
<h3>ia badete sich in dem plvote <span class="f_canus">|</span> der reche vil gemeit</h3>
<h3>davon in sit in stvrmen <span class="f_canus">|</span> nie dehein waffen versneit</h3>
</td></tr><tr><td width="50" style="text-align:left;vertical-align:baseline;"><h6>900</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">jedoch pin ich in sorgen <span class="f_canus">|</span> swenn er in strite stat</h3>
<h3>vnd vil der gershvezze <span class="f_canus">|</span> von helden hande gat</h3>
<h3>daz ich da verliese <span class="f_canus">|</span> den minen lieben man</h3>
<h3>hey waz ich grozzer sorge <span class="f_canus">|</span> diche vmbe sifriden han</h3>
</td></tr><tr><td width="50" style="text-align:left;vertical-align:baseline;"><h6>901</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich meld iz vf genade <span class="f_canus">|</span> vil lieber vrivnt</h3>
<h3>daz dv dine triwe <span class="f_canus">|</span> behaltest ane mir</h3>
<h3>da man da mach verhowen <span class="f_canus">|</span> den minen lieben man</h3>
<h3>daz laz ich dich hoeren <span class="f_canus">|</span> deist vf genade getan</h3>
</td></tr><tr><td width="50" style="text-align:left;vertical-align:baseline;"><h6>902</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do von des trachen wunden <span class="f_canus">|</span> vloz daz heize blvt</h3>
<h3>vnd sich darinne badete <span class="f_canus">|</span> der chvene ritter gvt</h3>
<h3>do viel im zwihssen di herte <span class="f_canus">|</span> ein lindenblat vil breit</h3>
<h3>da mach man in versniden <span class="f_canus">|</span> des ist mir sorgen vil bereit</h3>
</td></tr><tr><td width="50" style="text-align:left;vertical-align:baseline;"><h6>903</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von tronege hagene <span class="f_canus">|</span> vf daz sin gewant</h3>
<h3>naet ir im ein chleinez ceichen <span class="f_canus">|</span> da ist mir bi bechant</h3>
<h3>wa ich in mvege behevten <span class="f_canus">|</span> so wir in stvrme stan</h3>
<h3>si wanden helt do vristen <span class="f_canus">|</span> ez was vf sinen tot getan</h3>
</td></tr><tr><td width="50" style="text-align:left;vertical-align:baseline;"><h6>904</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach mit chleinen siden <span class="f_canus">|</span> nae ich vf sin gewant</h3>
<h3>ein tovgenlichez crvece <span class="f_canus">|</span> da sol helt din hant</h3>
<h3>den minen man behivten <span class="f_canus">|</span> so ez an di herte gat</h3>
<h3>swenn er in den stvermen <span class="f_canus">|</span> vor sinen vienden stat</h3>
</td></tr><tr><td width="50" style="text-align:left;vertical-align:baseline;"><h6>905</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz tvn ich sprach do hagene <span class="f_canus">|</span> vil liebiv vrowe min</h3>
<h3>do wand ovch des div vrowe <span class="f_canus">|</span> ez sold im vrvme sin</h3>
<h3>do was damit verraten <span class="f_canus">|</span> der criemhilde man</h3>
<h3>vrlovp nam do hagene <span class="f_canus">|</span> do gie er vroeliche dan</h3>
</td></tr><tr><td width="50" style="text-align:left;vertical-align:baseline;"><h6>906</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des chveneges ingesinde <span class="f_canus">|</span> was alliz samt gemvt</h3>
<h3>ich waene immer recke <span class="f_canus">|</span> mer deheiner tvt</h3>
<h3>so grozer meinraete <span class="f_canus">|</span> so da von im ergie</h3>
<h3>do sich an sine triwe <span class="f_canus">|</span> criemhilt div chveneginne lie</h3>
</td></tr><tr><td width="50" style="text-align:left;vertical-align:baseline;"><h6>907</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des andern morgens <span class="f_canus">|</span> mit tvsent siner man</h3>
<h3>reit der herre sifrit <span class="f_canus">|</span> vil vroelichen dan</h3>
<h3>er wand er solde rechen <span class="f_canus">|</span> der siner vrivnde leit</h3>
<h3>hagen im reit so nahen <span class="f_canus">|</span> daz er geschowete div chleit</h3>
</td></tr><tr><td width="50" style="text-align:left;vertical-align:baseline;"><h6>908</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">als er gesach daz pilde <span class="f_canus">|</span> do schiet er tovgen dan</h3>
<h3>di sageten ander maere <span class="f_canus">|</span> zwene siner man</h3>
<h3>mit vride solde beliben <span class="f_canus">|</span> daz gvntheres lant</h3>
<h3>vnd si hete livdger <span class="f_canus">|</span> zv dem chvenige gesant</h3>
</td></tr><tr><td width="50" style="text-align:left;vertical-align:baseline;"><h6>909</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi vngerne sifrit <span class="f_canus">|</span> do hin wider reit</h3>
<h3>ern het etewaz errochen <span class="f_canus">|</span> siner vrivnde leit</h3>
<h3>wand in vil chvm erwanden <span class="f_canus">|</span> di gvntheres man</h3>
<h3>do reit er zv dem kvenige <span class="f_canus">|</span> der wirt im danchen began</h3>
</td></tr><tr><td width="50" style="text-align:left;vertical-align:baseline;"><h6>910</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon iv got des willen <span class="f_canus">|</span> vrivnt sifrit</h3>
<h3>daz ir so willechliche <span class="f_canus">|</span> tvt des ich ivch bit</h3>
<h3>daz sol ich immer dienen <span class="f_canus">|</span> als ich von rehte sol</h3>
<h3>vor allen minen vrivnden <span class="f_canus">|</span> so getruwe ich iv wol</h3>
</td></tr><tr><td width="50" style="text-align:left;vertical-align:baseline;"><h6>911</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv wir der herverte <span class="f_canus">|</span> ledich worden sin</h3>
<h3>so wil ich iagen riten <span class="f_canus">|</span> bern vnd swin</h3>
<h3>hin cem waschemwalde <span class="f_canus">|</span> als ich vil dike han getan</h3>
<h3>daz het geraten hagene <span class="f_canus">|</span> der vil vngetriwe man</h3>
</td></tr><tr><td width="50" style="text-align:left;vertical-align:baseline;"><h6>912</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">allen minen gesten <span class="f_canus">|</span> sol man daz sagen</h3>
<h3>daz wir vil vrv riten <span class="f_canus">|</span> di wellen mit mir iagen</h3>
<h3>daz si sich bereiten <span class="f_canus">|</span> di aber hie bestan</h3>
<h3>hovhssen mit den vrowen <span class="f_canus">|</span> daz si mir liebe getan</h3>
</td></tr><tr><td width="50" style="text-align:left;vertical-align:baseline;"><h6>913</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der herre sifrit <span class="f_canus">|</span> mit herlichem site</h3>
<h3>swenne ir iagen ritet <span class="f_canus">|</span> da wil ich gerne mite</h3>
<h3>so svlt ir mir lihen <span class="f_canus">|</span> einen svcheman</h3>
<h3>vnd etelichen bracken <span class="f_canus">|</span> so wil ich riten in den tan</h3>
</td></tr><tr><td width="50" style="text-align:left;vertical-align:baseline;"><h6>914</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">welt ir niht nemen einen <span class="f_canus">|</span> sprach der kvenich cehant</h3>
<h3>ich lih iv welt ir viere <span class="f_canus">|</span> den vil wol ist bechant</h3>
<h3>der walt vnde ovch di stige <span class="f_canus">|</span> da div tier hine gant</h3>
<h3>die ivch niht fverwise <span class="f_canus">|</span> cen herbergen riten lant</h3>
</td></tr><tr><td width="50" style="text-align:left;vertical-align:baseline;"><h6>915</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do reit zv sinem wibe <span class="f_canus">|</span> der recke vil gemeit</h3>
<h3>schiere hete hagene <span class="f_canus">|</span> dem kvenige geseit</h3>
<h3>wir gewinnen wol <span class="f_canus">|</span> den tiwerlichen degen</h3>
<h3>svs getaner vntriwe <span class="f_canus">|</span> solde niemer man gepflegen</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_14.html">&lt;&lt;&lt; vorige Seite</a>&nbsp;&nbsp;<a href="nib_n_16.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
