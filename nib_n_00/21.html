<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_20.html">&lt;&lt;&lt; vorige Seite</a>&nbsp;&nbsp;<a href="nib_n_22.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>21. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie chriemhilt von wormze schiet</i></h4>
<h4><i>do si gein den hvnen fvor</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>1290</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">D</span>i boten lazen riten <span class="f_canus">|</span> wir svln iv tvn bechant</h3>
<h3>wi div chvneginne <span class="f_canus">|</span> fvere dvrch div lant</h3>
<h3>oder wa von ir schiden <span class="f_canus">|</span> giselher vnd gernot</h3>
<h3>si heten ir gedienet <span class="f_canus">|</span> als in ir triwe daz gebot</h3>
</td></tr><tr><td width="50" style="text-align:left;vertical-align:baseline;"><h6>1291</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnz an di tvnowe <span class="f_canus">|</span> ce vergen si do ritten</h3>
<h3>si begonden vrlovbes <span class="f_canus">|</span> di chvenegin bitten</h3>
<h3>wan si wider wolden <span class="f_canus">|</span> riten an den rin</h3>
<h3>do ne moht ez ane weinen <span class="f_canus">|</span> von gvten frivnden niht gesin</h3>
</td></tr><tr><td width="50" style="text-align:left;vertical-align:baseline;"><h6>1292</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">giselher der snelle <span class="f_canus">|</span> sprach cer swester sin</h3>
<h3>swenne daz dv vrowe <span class="f_canus">|</span> bedvrfen wellest min</h3>
<h3>ob dir iht gewerre <span class="f_canus">|</span> daz tv dv mir bechant</h3>
<h3>so rit ich dir ce dineste <span class="f_canus">|</span> in daz eceln lant</h3>
</td></tr><tr><td width="50" style="text-align:left;vertical-align:baseline;"><h6>1293</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di ir mage waren <span class="f_canus">|</span> chvstes an den mvnt</h3>
<h3>vil minnechliche sheiden <span class="f_canus">|</span> sach man an der stvnt</h3>
<h3>von rvedgeres <span class="f_canus">|</span> des margraven man</h3>
<h3>do fvrt div chvneginne <span class="f_canus">|</span> vil manige meit wolgetan</h3>
</td></tr><tr><td width="50" style="text-align:left;vertical-align:baseline;"><h6>1294</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hvndert vnd viere <span class="f_canus">|</span> di trvgen richiv cleit</h3>
<h3>von gemalet richen pfellel <span class="f_canus">|</span> vil der schilde breit</h3>
<h3>fvrt man bi den vrowen <span class="f_canus">|</span> nahen vf den wegen</h3>
<h3>do cherte von ir dannen <span class="f_canus">|</span> vil manich herlicher degen</h3>
</td></tr><tr><td width="50" style="text-align:left;vertical-align:baseline;"><h6>1295</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si zogeten dannen balde <span class="f_canus">|</span> nider dvrch peyerlant</h3>
<h3>do sagte man div maere <span class="f_canus">|</span> da waeren fvr gerant</h3>
<h3>vil vnchvnder geste <span class="f_canus">|</span> da noch ein chloster stat</h3>
<h3>vnt da daz yn mit flvze <span class="f_canus">|</span> in di tvonowe gat</h3>
</td></tr><tr><td width="50" style="text-align:left;vertical-align:baseline;"><h6>1296</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">in der stat ce pazzowe <span class="f_canus">|</span> saz ein bisschof</h3>
<h3>di berge wurden laere <span class="f_canus">|</span> vnt ovch des fvrsten hoff</h3>
<h3>si ilten gegen den <span class="f_canus">|</span> vff in beyerlant</h3>
<h3>da der bisschoff pilgrin <span class="f_canus">|</span> di schoenen criemhilden vant</h3>
</td></tr><tr><td width="50" style="text-align:left;vertical-align:baseline;"><h6>1297</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">den recken von dem lande <span class="f_canus">|</span> was do niht ce leit</h3>
<h3>do si ir volgen sahen <span class="f_canus">|</span> so manige schone meit</h3>
<h3>da trvte man mit ovgen <span class="f_canus">|</span> der edeln ritter chint</h3>
<h3>gvte herberge <span class="f_canus">|</span> gap man den gesten sint</h3>
</td></tr><tr><td width="50" style="text-align:left;vertical-align:baseline;"><h6>1298</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der bisschoff mit siner nifteln <span class="f_canus">|</span> ce pazzowe reit</h3>
<h3>do daz den bvrgaeren <span class="f_canus">|</span> von der stat wart geseit</h3>
<h3>daz dar choeme criemhilt <span class="f_canus">|</span> des fvrsten swester chint</h3>
<h3>div wart wol enpfangen <span class="f_canus">|</span> von den chovfliuvten sint</h3>
</td></tr><tr><td width="50" style="text-align:left;vertical-align:baseline;"><h6>1299</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz si beliben solden <span class="f_canus">|</span> der bisschof hetes wan</h3>
<h3>do sprach der herre ecchewart <span class="f_canus">|</span> ez ist vngetan</h3>
<h3>wir mvzen varn nider <span class="f_canus">|</span> in rvdgeres lant</h3>
<h3>vns wartet vil der degene <span class="f_canus">|</span> wan iz ist in allen wol bechant</h3>
</td></tr><tr><td width="50" style="text-align:left;vertical-align:baseline;"><h6>1300</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div maere nv wol wesse <span class="f_canus">|</span> div schone gotelint</h3>
<h3>si bereite sich mit vlize <span class="f_canus">|</span> vnde ir vil edel chint</h3>
<h3>ir het enboten rvedger <span class="f_canus">|</span> daz in daz dvehte gvt</h3>
<h3>daz si der chveneginne <span class="f_canus">|</span> damite troste den mvt</h3>
</td></tr><tr><td width="50" style="text-align:left;vertical-align:baseline;"><h6>1301</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz si ir rite engenge <span class="f_canus">|</span> mit den sinen man</h3>
<h3>vf zv der ense <span class="f_canus">|</span> do daz wart getan</h3>
<h3>do sah man allenthalben <span class="f_canus">|</span> di wege vnmvzech sten</h3>
<h3>si begonden gegn den gesten <span class="f_canus">|</span> beidiv riten vnd gen</h3>
</td></tr><tr><td width="50" style="text-align:left;vertical-align:baseline;"><h6>1302</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv was div chvneginne <span class="f_canus">|</span> ce everdingen chomen</h3>
<h3>genvge vz peyerlande <span class="f_canus">|</span> solden si han genomen</h3>
<h3>den rovb vf der strazen <span class="f_canus">|</span> nach ir gewonheit</h3>
<h3>so heten si den gesten <span class="f_canus">|</span> da getan vil lihte leit</h3>
</td></tr><tr><td width="50" style="text-align:left;vertical-align:baseline;"><h6>1303</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz was wol vnderstanden <span class="f_canus">|</span> von dem margraven her</h3>
<h3>er fvrte tvsent ritter <span class="f_canus">|</span> vnt dannoch mer</h3>
<h3>do was ovch chomn gotelint <span class="f_canus">|</span> rvedegeres wip</h3>
<h3>mit ir chom herliche <span class="f_canus">|</span> vil maniges edeln rechen lip</h3>
</td></tr><tr><td width="50" style="text-align:left;vertical-align:baseline;"><h6>1304</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si vber di truowen chomen <span class="f_canus">|</span> bi ense vf daz velt</h3>
<h3>do sah man vfgespannen <span class="f_canus">|</span> hvetten vnt gecelt</h3>
<h3>da di geste solden <span class="f_canus">|</span> di nahtselde han</h3>
<h3>div choste was den gesten <span class="f_canus">|</span> da von rvedger getan</h3>
</td></tr><tr><td width="50" style="text-align:left;vertical-align:baseline;"><h6>1305</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gotelint div schone <span class="f_canus">|</span> di herberge lie</h3>
<h3>hinder ir beliben <span class="f_canus">|</span> vf den wegen gie</h3>
<h3>mit chlingenden zovmen <span class="f_canus">|</span> manich pfaert wolgetan</h3>
<h3>der antpfanch wart vil schone <span class="f_canus">|</span> liep was iz rvedger getan</h3>
</td></tr><tr><td width="50" style="text-align:left;vertical-align:baseline;"><h6>1306</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di in ce beden siten <span class="f_canus">|</span> chomen vf den wegen</h3>
<h3>di riten lobeliche <span class="f_canus">|</span> der was vil manich degen</h3>
<h3>si pflagen ritterschepfte <span class="f_canus">|</span> daz sach vil manich meit</h3>
<h3>ovch was der ritter dienest <span class="f_canus">|</span> niht der kvneginne leit</h3>
</td></tr><tr><td width="50" style="text-align:left;vertical-align:baseline;"><h6>1307</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do zv den gesten chomen <span class="f_canus">|</span> di rvedgeres man</h3>
<h3>vil der trvonzzvne <span class="f_canus">|</span> sach man ze berge gan</h3>
<h3>von der recken hende <span class="f_canus">|</span> mit ritterlichen siten</h3>
<h3>da wart wol ce prise <span class="f_canus">|</span> vor den vrowen do geritten</h3>
</td></tr><tr><td width="50" style="text-align:left;vertical-align:baseline;"><h6>1308</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz liezen si beliben <span class="f_canus">|</span> do grvzte manich man</h3>
<h3>vil gvtliche einander <span class="f_canus">|</span> do fvrten si von dan</h3>
<h3>di schonen gotelinden <span class="f_canus">|</span> da si criemhilde sach</h3>
<h3>di vrowen dienen chvnden <span class="f_canus">|</span> di heten chleinen gemach</h3>
</td></tr><tr><td width="50" style="text-align:left;vertical-align:baseline;"><h6>1309</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der voget von bechelaren <span class="f_canus">|</span> ce sinem wibe reit</h3>
<h3>der edeln margravinne <span class="f_canus">|</span> was daz niht ce leit</h3>
<h3>daz er so wol gesvnder <span class="f_canus">|</span> was von rine chomen</h3>
<h3>ir was ein teil ir swaere <span class="f_canus">|</span> mit grozen vrevden benomen</h3>
</td></tr><tr><td width="50" style="text-align:left;vertical-align:baseline;"><h6>1310</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sin het enpfangen <span class="f_canus">|</span> er hiez si vf daz gras</h3>
<h3>erbeizen mit den vrowen <span class="f_canus">|</span> swaz ir da mit ir was</h3>
<h3>da wart vil vnmvzech <span class="f_canus">|</span> manich edel man</h3>
<h3>da wart vrowen dienest <span class="f_canus">|</span> mit grozem vlize getan</h3>
</td></tr><tr><td width="50" style="text-align:left;vertical-align:baseline;"><h6>1311</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sach div vrowe criemhilt <span class="f_canus">|</span> di margravinne sten</h3>
<h3>mit ir gesinde <span class="f_canus">|</span> si ne lie niht naher gen</h3>
<h3>daz pferht mit dem zovme <span class="f_canus">|</span> zvchen si began</h3>
<h3>vnd bat sich snellechlichen <span class="f_canus">|</span> heben von dem satel dan</h3>
</td></tr><tr><td width="50" style="text-align:left;vertical-align:baseline;"><h6>1312</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">den bisschoff sach man wisen <span class="f_canus">|</span> siner swester chint</h3>
<h3>in vnd eckewarten <span class="f_canus">|</span> zv gotelinde sint</h3>
<h3>da wart vil michel wichen <span class="f_canus">|</span> an der selben stvnt</h3>
<h3>do chvste div ellende <span class="f_canus">|</span> an der gotelinden mvnt</h3>
</td></tr><tr><td width="50" style="text-align:left;vertical-align:baseline;"><h6>1313</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach vil minnechlichen <span class="f_canus">|</span> daz rvedgeres wip</h3>
<h3>nv wol mich liebiv vrowe <span class="f_canus">|</span> daz ich iweren schonen lip</h3>
<h3>han in disen landen <span class="f_canus">|</span> mit minen ovgen gesehen</h3>
<h3>mir en chvnde an disen ziten <span class="f_canus">|</span> nimmer lieber geschehen</h3>
</td></tr><tr><td width="50" style="text-align:left;vertical-align:baseline;"><h6>1314</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon iv got sprach criemhilt <span class="f_canus">|</span> vil edeliv gotelint</h3>
<h3>sol ich gesvnt beliben <span class="f_canus">|</span> vnd botelvnges chint</h3>
<h3>ez mag iv chomn ze liebe <span class="f_canus">|</span> daz ir mich habt gesehen</h3>
<h3>in beiden was vnchvnde <span class="f_canus">|</span> daz sider mvse geschen</h3>
</td></tr><tr><td width="50" style="text-align:left;vertical-align:baseline;"><h6>1315</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit zvehten zv zeinander <span class="f_canus">|</span> gie vil manich meit</h3>
<h3>do waren in di recken <span class="f_canus">|</span> mit dieneste vil bereit</h3>
<h3>si sazen nach dem grvze <span class="f_canus">|</span> nider vff den chle</h3>
<h3>si gewunnen maniger chvende <span class="f_canus">|</span> di in vil vremede waren e</h3>
</td></tr><tr><td width="50" style="text-align:left;vertical-align:baseline;"><h6>1316</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">man hiez den vrowen schenchen <span class="f_canus">|</span> ez was wol mitter tach</h3>
<h3>daz edel ingesinde <span class="f_canus">|</span> da niht lenger lach</h3>
<h3>si riten da si fvnden <span class="f_canus">|</span> manige hvetten breit</h3>
<h3>da was den edeln gesten <span class="f_canus">|</span> vil michel dienest bereit</h3>
</td></tr><tr><td width="50" style="text-align:left;vertical-align:baseline;"><h6>1317</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di naht si heten ruwe <span class="f_canus">|</span> vnz an den morgen vrv</h3>
<h3>di von bechelaren <span class="f_canus">|</span> bereiten sich darzv</h3>
<h3>wi si behalten solden <span class="f_canus">|</span> vil manigen vremden gast</h3>
<h3>wol het gehandelt rvedeger <span class="f_canus">|</span> daz in da wenich iht gebrast</h3>
</td></tr><tr><td width="50" style="text-align:left;vertical-align:baseline;"><h6>1318</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div venster an den mvren <span class="f_canus">|</span> sah man offen stan</h3>
<h3>div bvrch ce becehelaren <span class="f_canus">|</span> div was vfgetan</h3>
<h3>do riten darin di geste <span class="f_canus">|</span> di man vil gerne sach</h3>
<h3>den hiez der wirt vil edele <span class="f_canus">|</span> schaffen gvten gemach</h3>
</td></tr><tr><td width="50" style="text-align:left;vertical-align:baseline;"><h6>1319</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div rvedgeres thohter <span class="f_canus">|</span> mit ir gesinde gie</h3>
<h3>da si di chveneginne <span class="f_canus">|</span> vil minnechlich enpfie</h3>
<h3>da was ovch ir mvter <span class="f_canus">|</span> des margaven wip</h3>
<h3>mit liebe wart gegrvezet <span class="f_canus">|</span> vil maniger ivnchvrowen lip</h3>
</td></tr><tr><td width="50" style="text-align:left;vertical-align:baseline;"><h6>1320</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si fiengen sich behanden <span class="f_canus">|</span> vnt giengen dan</h3>
<h3>in einen palas witen <span class="f_canus">|</span> der was vil wolgetan</h3>
<h3>da div tvonowe <span class="f_canus">|</span> vnder hin vloz</h3>
<h3>si sahen gegen dem lvfte <span class="f_canus">|</span> vnde heten chvercewile groz</h3>
</td></tr><tr><td width="50" style="text-align:left;vertical-align:baseline;"><h6>1321</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wes si da mere pflaegen <span class="f_canus">|</span> des en chan ich niht gesagen</h3>
<h3>daz in so vbele zogete <span class="f_canus">|</span> daz horte man do chlagen</h3>
<h3>di criemhilde recken <span class="f_canus">|</span> wan iz was in leit</h3>
<h3>hey waz do gvter degene <span class="f_canus">|</span> mit ir von bechelaren reit</h3>
</td></tr><tr><td width="50" style="text-align:left;vertical-align:baseline;"><h6>1322</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil minnechlichen dienest <span class="f_canus">|</span> rvdger in bot</h3>
<h3>do gap div chvneginne <span class="f_canus">|</span> zwelf armbovge rot</h3>
<h3>der gotelinde tohter <span class="f_canus">|</span> vnt also gvt gewant</h3>
<h3>daz si niht bezzers brahte <span class="f_canus">|</span> in diz lant</h3>
</td></tr><tr><td width="50" style="text-align:left;vertical-align:baseline;"><h6>1323</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swi ir gnomen waere <span class="f_canus">|</span> der nibelvnge golt</h3>
<h3>alle di si gesahen <span class="f_canus">|</span> di machete si ir holt</h3>
<h3>noch mit dem chleinem gvte <span class="f_canus">|</span> da si da mohte han</h3>
<h3>des wirtes ingesinde <span class="f_canus">|</span> dem wart groziv gabe getan</h3>
</td></tr><tr><td width="50" style="text-align:left;vertical-align:baseline;"><h6>1324</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">da widerbot do ere <span class="f_canus">|</span> div vrowe gotelint</h3>
<h3>den gesten von dem rine <span class="f_canus">|</span> so gvetliche sint</h3>
<h3>daz man der vremden <span class="f_canus">|</span> harte wenich vant</h3>
<h3>si trvegen ir gesteine <span class="f_canus">|</span> oder ir vil herlich gewant</h3>
</td></tr><tr><td width="50" style="text-align:left;vertical-align:baseline;"><h6>1325</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si enbizzen waren <span class="f_canus">|</span> vnt daz si solden dan</h3>
<h3>von der hvsfrowen <span class="f_canus">|</span> wart geboten an</h3>
<h3>getriwerlicher dienest <span class="f_canus">|</span> daz eceln wip</h3>
<h3>da wart vil getrivtet <span class="f_canus">|</span> der ivnchvrowen lip</h3>
</td></tr><tr><td width="50" style="text-align:left;vertical-align:baseline;"><h6>1326</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach cer kveneginne <span class="f_canus">|</span> swenne ivch nv dvnchet gvt</h3>
<h3>ich weiz wol daz iz gerne <span class="f_canus">|</span> min lieber vater tvt</h3>
<h3>daz er mich zv ziv sendet <span class="f_canus">|</span> in der hivnen lant</h3>
<h3>daz si ir getriwe waere <span class="f_canus">|</span> vil wol daz criemhilt ervant</h3>
</td></tr><tr><td width="50" style="text-align:left;vertical-align:baseline;"><h6>1327</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div ross bereitet waren <span class="f_canus">|</span> vnt fver bechelaren chomen</h3>
<h3>do hete div edel chveneginne <span class="f_canus">|</span> vrlovp nv genomen</h3>
<h3>von rvdgeres wibe <span class="f_canus">|</span> vnd der tohter sin</h3>
<h3>do schied ovch sich mit grvze <span class="f_canus">|</span> vil manich schonez magedin</h3>
</td></tr><tr><td width="50" style="text-align:left;vertical-align:baseline;"><h6>1328</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">einander si vil selten <span class="f_canus">|</span> gesahen nach den tagen</h3>
<h3>vzzer medeliche <span class="f_canus">|</span> vf handen wart getragen</h3>
<h3>vil manich goltvaz riche <span class="f_canus">|</span> darinne braht man win</h3>
<h3>des gesten zv der straze <span class="f_canus">|</span> si mvsen willechomen sin</h3>
</td></tr><tr><td width="50" style="text-align:left;vertical-align:baseline;"><h6>1329</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ein wirt was da gesezzen <span class="f_canus">|</span> astolt was der genant</h3>
<h3>der wiste si di straze <span class="f_canus">|</span> in daz osterlant</h3>
<h3>gegen mvtaren <span class="f_canus">|</span> di tvonowe nider</h3>
<h3>da wart vil wol gedienet <span class="f_canus">|</span> der kveneginne sider</h3>
</td></tr><tr><td width="50" style="text-align:left;vertical-align:baseline;"><h6>1330</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der bisschoff minnechliche <span class="f_canus">|</span> von siner nietel schiet</h3>
<h3>daz si sich wol gehabte <span class="f_canus">|</span> wi vast er ir daz reit</h3>
<h3>vnt daz si ir ere chovffte <span class="f_canus">|</span> als helche het getan</h3>
<h3>hey waz si grozer eren <span class="f_canus">|</span> sit da cen hivnen gewan</h3>
</td></tr><tr><td width="50" style="text-align:left;vertical-align:baseline;"><h6>1331</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zv der treisem brathe <span class="f_canus">|</span> man di geste dan</h3>
<h3>ir pflagen vlizechliche <span class="f_canus">|</span> di rvedegeres man</h3>
<h3>vnze daz hivnen <span class="f_canus">|</span> ritten veber lant</h3>
<h3>do wart der kvneginne <span class="f_canus">|</span> vil michel ere bechant</h3>
</td></tr><tr><td width="50" style="text-align:left;vertical-align:baseline;"><h6>1332</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">bi der treisem hete <span class="f_canus">|</span> der chvnich von hivnen lant</h3>
<h3>eine bvrch vil riche <span class="f_canus">|</span> div was vil wol bechant</h3>
<h3>geheizen zeyzenmvre <span class="f_canus">|</span> vrov helche saz da e</h3>
<h3>vnt pflach so grozer tvgende <span class="f_canus">|</span> daz wefrlich nimmer mer erge</h3>
</td></tr><tr><td width="50" style="text-align:left;vertical-align:baseline;"><h6>1333</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ez en taete danne criemhilt <span class="f_canus">|</span> div also chvnde geben</h3>
<h3>si mohte nach ir leide <span class="f_canus">|</span> daz liep vil wol geleben</h3>
<h3>daz ir ovch iahen ere <span class="f_canus">|</span> di eceln man</h3>
<h3>der si sit grozen vollen <span class="f_canus">|</span> bi den helden gewan</h3>
</td></tr><tr><td width="50" style="text-align:left;vertical-align:baseline;"><h6>1334</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div eceln herschaft <span class="f_canus">|</span> was so wit erchant</h3>
<h3>daz man zallen ziten <span class="f_canus">|</span> in sinem hove vant</h3>
<h3>di chvnesten recken <span class="f_canus">|</span> von den ie wart vernomen</h3>
<h3>vnder cristen vnd vnder heiden <span class="f_canus">|</span> di waren mit im alle chomen</h3>
</td></tr><tr><td width="50" style="text-align:left;vertical-align:baseline;"><h6>1335</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">bi im was zallen ziten <span class="f_canus">|</span> daz waetlich mer erge</h3>
<h3>cristenlicher orden <span class="f_canus">|</span> vnt ovch der heiden e</h3>
<h3>in swi getanem leben <span class="f_canus">|</span> sich ietslicher trvch</h3>
<h3>daz schvf des chveniges milte <span class="f_canus">|</span> daz man in allen gap genvch</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_20.html">&lt;&lt;&lt; vorige Seite</a>&nbsp;&nbsp;<a href="nib_n_22.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
