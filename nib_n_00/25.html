<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_24.html">&lt;&lt;&lt; vorige Seite</a>&nbsp;&nbsp;<a href="nib_n_26.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>25. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie die herren alle</i></h4>
<h4><i>zen hevnen fvren</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>1506</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">N</span>v laze wir beliben <span class="f_canus">|</span> wi si gefvren hie</h3>
<h3>hochgemvte recken <span class="f_canus">|</span> di gefvrn nie</h3>
<h3>so rehte herliche <span class="f_canus">|</span> in deheines chveniges lant</h3>
<h3>si heten swaz si wolden <span class="f_canus">|</span> beidiv waffen vnt gewant</h3>
</td></tr><tr><td width="50" style="text-align:left;vertical-align:baseline;"><h6>1507</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der vogt von dem rine <span class="f_canus">|</span> chleidete sine man</h3>
<h3>sehzech vnd tvsent <span class="f_canus">|</span> als ich vernomen han</h3>
<h3>vnd niwen tvsent chnehte <span class="f_canus">|</span> gegen der hohgezit</h3>
<h3>di si da heime liezen <span class="f_canus">|</span> di beweinetenz sit</h3>
</td></tr><tr><td width="50" style="text-align:left;vertical-align:baseline;"><h6>1508</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do trvch man div gereite <span class="f_canus">|</span> ce wormez veber den hoff</h3>
<h3>do sprach da von spyre <span class="f_canus">|</span> ein alter bisschoff</h3>
<h3>zv der schoenen vten <span class="f_canus">|</span> vnser frivnde wellent varn</h3>
<h3>gegen der hohgezite <span class="f_canus">|</span> got mvez ir ere da bewarn</h3>
</td></tr><tr><td width="50" style="text-align:left;vertical-align:baseline;"><h6>1509</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach zv zir chinden <span class="f_canus">|</span> div edel vte</h3>
<h3>ir soldet hie beliben <span class="f_canus">|</span> helde gvte</h3>
<h3>mir ist getrovmet hinte <span class="f_canus">|</span> von angestlicher not</h3>
<h3>wi allez diz gefvegele <span class="f_canus">|</span> in disem lande waere tot</h3>
</td></tr><tr><td width="50" style="text-align:left;vertical-align:baseline;"><h6>1510</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swer sich an trovme wendet <span class="f_canus">|</span> sprach do hagene</h3>
<h3>der en weiz der rehten maere <span class="f_canus">|</span> niht ce sagene</h3>
<h3>wenn ez im ze eren <span class="f_canus">|</span> vollechlichen ste</h3>
<h3>ich wil daz min herre <span class="f_canus">|</span> ze hove nach vrlovbe ge</h3>
</td></tr><tr><td width="50" style="text-align:left;vertical-align:baseline;"><h6>1511</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wir svln gerne riten <span class="f_canus">|</span> in ecelen lant</h3>
<h3>da mach wol dienen chvenegen <span class="f_canus">|</span> gvter held hant</h3>
<h3>da wir da schowen mvezen <span class="f_canus">|</span> criemhilde hohgezit</h3>
<h3>hagen riet di reise <span class="f_canus">|</span> iedoch gerov ez in sit</h3>
</td></tr><tr><td width="50" style="text-align:left;vertical-align:baseline;"><h6>1512</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er hetez widerraten <span class="f_canus">|</span> want daz gernot</h3>
<h3>mit vngefvegen worten <span class="f_canus">|</span> im also missebot</h3>
<h3>er mant in sifrides <span class="f_canus">|</span> vrovn criemhilden man</h3>
<h3>er sprach davon wil hagene <span class="f_canus">|</span> di grozen hovereise lan</h3>
</td></tr><tr><td width="50" style="text-align:left;vertical-align:baseline;"><h6>1513</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von tronege hagene <span class="f_canus">|</span> dvrh vorhte ich nine tvo</h3>
<h3>swenne ir gebietet helde <span class="f_canus">|</span> so svlt ir griffen zvo</h3>
<h3>ia rit ich mit iv gerne <span class="f_canus">|</span> in ecelen lant</h3>
<h3>sit wart von im verhowen <span class="f_canus">|</span> vil manich helm vnde rant</h3>
</td></tr><tr><td width="50" style="text-align:left;vertical-align:baseline;"><h6>1514</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div siff bereitet waren <span class="f_canus">|</span> da was vil manech man</h3>
<h3>swaz si chleider heten <span class="f_canus">|</span> div trvch man dar an</h3>
<h3>si warn vmmvezech <span class="f_canus">|</span> vor abendens zit</h3>
<h3>si hvoben sich von hvse <span class="f_canus">|</span> vil harte vroeliche sit</h3>
</td></tr><tr><td width="50" style="text-align:left;vertical-align:baseline;"><h6>1515</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gezelt vnde hvetten <span class="f_canus">|</span> spien man an daz gras</h3>
<h3>anderthalp des rines <span class="f_canus">|</span> do daz geschehen was</h3>
<h3>der kvenech bat noch beliben <span class="f_canus">|</span> daz sin vil schoene wip</h3>
<h3>si trvote noch des nahtes <span class="f_canus">|</span> den sinen waetlichen lip</h3>
</td></tr><tr><td width="50" style="text-align:left;vertical-align:baseline;"><h6>1516</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">pvsvnen floytiern <span class="f_canus">|</span> hvp sich des morgens frv</h3>
<h3>dar si varn solden <span class="f_canus">|</span> da bereiten si sich zv</h3>
<h3>swer liep heten arme <span class="f_canus">|</span> der trvote frivndes lip</h3>
<h3>des schet sit vil mit leide <span class="f_canus">|</span> des kvnech ecelen wip</h3>
</td></tr><tr><td width="50" style="text-align:left;vertical-align:baseline;"><h6>1517</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div chint der schoenen vten <span class="f_canus">|</span> di heten einen man</h3>
<h3>chvene vnd getriwe <span class="f_canus">|</span> do si wolden dan</h3>
<h3>do sagt er dem kvenege <span class="f_canus">|</span> tovgen sinen mvt</h3>
<h3>er sprach des mvoz ich trvren <span class="f_canus">|</span> daz ir di hovereise tvt</h3>
</td></tr><tr><td width="50" style="text-align:left;vertical-align:baseline;"><h6>1518</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er was geheizen rvmolt <span class="f_canus">|</span> vnd was ein helt cer hant</h3>
<h3>er sprach wem welt ir lazen <span class="f_canus">|</span> livte vnd ovch div lant</h3>
<h3>daz niemen chan erwenden <span class="f_canus">|</span> iv recken iwern mvt</h3>
<h3>div criemhilden maere <span class="f_canus">|</span> nie gedvhten mich gvt</h3>
</td></tr><tr><td width="50" style="text-align:left;vertical-align:baseline;"><h6>1519</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz lant si dir bevolhen <span class="f_canus">|</span> vnt min kindelin</h3>
<h3>vnt diene wol den vrowen <span class="f_canus">|</span> daz ist der wille min</h3>
<h3>swen dv sehest weinen <span class="f_canus">|</span> dem troeste sinen lip</h3>
<h3>ia ne getvt vns nimmer <span class="f_canus">|</span> des kvenech eceln wip</h3>
</td></tr><tr><td width="50" style="text-align:left;vertical-align:baseline;"><h6>1520</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div ross bereitet waren <span class="f_canus">|</span> den kvenegen vnd ir man</h3>
<h3>mit minnechlichem chvessen <span class="f_canus">|</span> schiet vil maniger dan</h3>
<h3>dem in hohem mvte <span class="f_canus">|</span> lebte da der lip</h3>
<h3>daz mvose sit beweinen <span class="f_canus">|</span> vil manich waetlichez wip</h3>
</td></tr><tr><td width="50" style="text-align:left;vertical-align:baseline;"><h6>1521</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do man di snellen recken <span class="f_canus">|</span> cen rossen sah gan</h3>
<h3>do chos man vil der vrowen <span class="f_canus">|</span> trvrechlichen stan</h3>
<h3>daz ir vil langenz scheiden <span class="f_canus">|</span> sagt in vil wol ir mvt</h3>
<h3>vf grozen schaden ce chomene <span class="f_canus">|</span> daz herce niemen sanfte tvt</h3>
</td></tr><tr><td width="50" style="text-align:left;vertical-align:baseline;"><h6>1522</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di snellen bvergonden <span class="f_canus">|</span> sich vz hvoben</h3>
<h3>do wart in dem lande <span class="f_canus">|</span> ein miche voben</h3>
<h3>beidenthalp der berge <span class="f_canus">|</span> weinte wip vnd man</h3>
<h3>swi dort ir volch getaete <span class="f_canus">|</span> si fvren vroeliche dan</h3>
</td></tr><tr><td width="50" style="text-align:left;vertical-align:baseline;"><h6>1523</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di nibelvnges helde <span class="f_canus">|</span> chomen mit in dan</h3>
<h3>in tvsent halspergen <span class="f_canus">|</span> ce hvs si heten lan</h3>
<h3>vil manige schoene vrowen <span class="f_canus">|</span> di gesahen si nimmer me</h3>
<h3>di sifrides wunden <span class="f_canus">|</span> taten criemhilde we</h3>
</td></tr><tr><td width="50" style="text-align:left;vertical-align:baseline;"><h6>1524</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sicheten si ir reise <span class="f_canus">|</span> gegen dem mevne dan</h3>
<h3>vf dvrch ostervranchen <span class="f_canus">|</span> di gventheres man</h3>
<h3>dar leite si do hagene <span class="f_canus">|</span> dem was ez wol bechant</h3>
<h3>ir marschalk was danchwart <span class="f_canus">|</span> der helt von bvergonden lant</h3>
</td></tr><tr><td width="50" style="text-align:left;vertical-align:baseline;"><h6>1525</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si von ostervranchen <span class="f_canus">|</span> gegen salvelde ritten</h3>
<h3>do mohte man si chiesen <span class="f_canus">|</span> an herlichen siten</h3>
<h3>di fversten vnt ir mage <span class="f_canus">|</span> di helde lobesam</h3>
<h3>an dem zwelften morgen <span class="f_canus">|</span> der kvenich an di tvnowe quam</h3>
</td></tr><tr><td width="50" style="text-align:left;vertical-align:baseline;"><h6>1526</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do reit von tronege hagen <span class="f_canus">|</span> zaller vorderost</h3>
<h3>er was den nibelvngen <span class="f_canus">|</span> ein helflicher trost</h3>
<h3>do derbeizte der degen chvene <span class="f_canus">|</span> nider vf den sant</h3>
<h3>sin ross er harte balde <span class="f_canus">|</span> zv zeinem bovme gebant</h3>
</td></tr><tr><td width="50" style="text-align:left;vertical-align:baseline;"><h6>1527</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz wazzer was engozen <span class="f_canus">|</span> div sciff verborgen</h3>
<h3>ez ergie den nibelvngen <span class="f_canus">|</span> ze grozen sorgen</h3>
<h3>wi si chomen vebere <span class="f_canus">|</span> der wach was in ze breit</h3>
<h3>do erbeizte zv der erden <span class="f_canus">|</span> vil manich ritter gemeit</h3>
</td></tr><tr><td width="50" style="text-align:left;vertical-align:baseline;"><h6>1528</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">leide sprach do hagene <span class="f_canus">|</span> mach dir wol hi geschehen</h3>
<h3>voget von dem rine <span class="f_canus">|</span> nv maht dv selbe sehen</h3>
<h3>daz wazer ist engozen <span class="f_canus">|</span> vil starch ist im sin flvot</h3>
<h3>ia waene wir verliesen <span class="f_canus">|</span> noch hivte hie manigen helt gvt</h3>
</td></tr><tr><td width="50" style="text-align:left;vertical-align:baseline;"><h6>1529</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">waz wizet ir mir hagene <span class="f_canus">|</span> sprach der kvenech her</h3>
<h3>dvrh iwer selbes tvgende <span class="f_canus">|</span> vntroestet vns niht mer</h3>
<h3>den fvrt svlt ir vns svchen <span class="f_canus">|</span> hinveber an daz lant</h3>
<h3>daz wir von hinnen bringen <span class="f_canus">|</span> beidiv ross vnt ovch gewant</h3>
</td></tr><tr><td width="50" style="text-align:left;vertical-align:baseline;"><h6>1530</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ian ist mir sprach hagene <span class="f_canus">|</span> min leben niht so leit</h3>
<h3>daz ich mich welle ertrenchen <span class="f_canus">|</span> in disen venden breit</h3>
<h3>e sol von minen handen <span class="f_canus">|</span> ersterben manich man</h3>
<h3>in ecelen landen <span class="f_canus">|</span> des ich vil gvten willen han</h3>
</td></tr><tr><td width="50" style="text-align:left;vertical-align:baseline;"><h6>1531</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">belibet bi dem wazer <span class="f_canus">|</span> ir stolzen ritter gvt</h3>
<h3>ich wil di vergen svchen <span class="f_canus">|</span> selbe bi der flvot</h3>
<h3>di vns bringen vebere <span class="f_canus">|</span> in gelfrates lant</h3>
<h3>do nam der starche hagene <span class="f_canus">|</span> sinen gvten schildes rant</h3>
</td></tr><tr><td width="50" style="text-align:left;vertical-align:baseline;"><h6>1532</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er was vil wol gewaffent <span class="f_canus">|</span> den schilt er dannen trvch</h3>
<h3>sinen helm vf gebvnden <span class="f_canus">|</span> lieht was er genvch</h3>
<h3>do trvg er ob der brvenne <span class="f_canus">|</span> ein waffen also breit</h3>
<h3>daz ce beden eken <span class="f_canus">|</span> harte vreislichen sneit</h3>
</td></tr><tr><td width="50" style="text-align:left;vertical-align:baseline;"><h6>1533</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do svcht er nah den vergen <span class="f_canus">|</span> wider vnd dan</h3>
<h3>er horte wazer giezen <span class="f_canus">|</span> losen er began</h3>
<h3>in einem schoenem brvnnen <span class="f_canus">|</span> daz taten wisiv wip</h3>
<h3>di wolden sih da chvelen <span class="f_canus">|</span> vnd badeten ir lip</h3>
</td></tr><tr><td width="50" style="text-align:left;vertical-align:baseline;"><h6>1534</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hagen wart innen <span class="f_canus">|</span> er sleich in tovgen nach</h3>
<h3>do si daz versvnnen <span class="f_canus">|</span> do wart in dannen gach</h3>
<h3>daz si im entrvnnen <span class="f_canus">|</span> des waren si vil her</h3>
<h3>er nam in ir gewaete <span class="f_canus">|</span> der helt en schadete in niht mer</h3>
</td></tr><tr><td width="50" style="text-align:left;vertical-align:baseline;"><h6>1535</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach daz eine merewib <span class="f_canus">|</span> hadebvrch was si genant</h3>
<h3>edel ritter hagene <span class="f_canus">|</span> wir tvon iv hie bechant</h3>
<h3>swenne ir vns degen chvene <span class="f_canus">|</span> gebet wider vnser wat</h3>
<h3>wi iv ze den hivnen <span class="f_canus">|</span> disiv hovereise ergat</h3>
</td></tr><tr><td width="50" style="text-align:left;vertical-align:baseline;"><h6>1536</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si swebten sam di vogele <span class="f_canus">|</span> vor im vf der flvt</h3>
<h3>des dvhten in ir sinne <span class="f_canus">|</span> starch vnd gvt</h3>
<h3>swaz si im sagen wolden <span class="f_canus">|</span> er gelovbtez deste baz</h3>
<h3>des er do hin zin gerte <span class="f_canus">|</span> vil wol bescheideten si im daz</h3>
</td></tr><tr><td width="50" style="text-align:left;vertical-align:baseline;"><h6>1537</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach ir mvegt wol riten <span class="f_canus">|</span> in eceln lant</h3>
<h3>des setze ich iv ce bvergen <span class="f_canus">|</span> mine triwe hi ce hant</h3>
<h3>daz helde nie gefvoren <span class="f_canus">|</span> in deheiniv riche baz</h3>
<h3>nach also grozen eren <span class="f_canus">|</span> nv gelovbet waerliche daz</h3>
</td></tr><tr><td width="50" style="text-align:left;vertical-align:baseline;"><h6>1538</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der rede was do hagene <span class="f_canus">|</span> in sinem hercen her</h3>
<h3>do gap er in ir chleider <span class="f_canus">|</span> vnd svmte sich niht mer</h3>
<h3>do si do angeliten <span class="f_canus">|</span> ir wunderlich gewant</h3>
<h3>do sagten si im rehte <span class="f_canus">|</span> di reise in ecelen lant</h3>
</td></tr><tr><td width="50" style="text-align:left;vertical-align:baseline;"><h6>1539</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach daz ander merewip <span class="f_canus">|</span> div hiez sigelint</h3>
<h3>ich wil dich warnen hagen <span class="f_canus">|</span> daz aldrianes chint</h3>
<h3>dvrh der waete liebe <span class="f_canus">|</span> hat min mvome dir gelogen</h3>
<h3>chvemestv hin cen hivnen <span class="f_canus">|</span> so bistv sere betrogen</h3>
</td></tr><tr><td width="50" style="text-align:left;vertical-align:baseline;"><h6>1540</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia soltv cheren widere <span class="f_canus">|</span> daz ist dir an der zit</h3>
<h3>wand ir helde chvene <span class="f_canus">|</span> also geladet sit</h3>
<h3>daz ir sterben mvezet <span class="f_canus">|</span> in eceln lant</h3>
<h3>swelhe dar geritent <span class="f_canus">|</span> di habent den tot an der hant</h3>
</td></tr><tr><td width="50" style="text-align:left;vertical-align:baseline;"><h6>1541</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber hagene <span class="f_canus">|</span> ir trieget ane not</h3>
<h3>wi moehtez sich gefvegen <span class="f_canus">|</span> daz wir alle tot</h3>
<h3>solden da beliben <span class="f_canus">|</span> dvrh iemens haz</h3>
<h3>si begonden im div maere <span class="f_canus">|</span> sagen chventlicher baz</h3>
</td></tr><tr><td width="50" style="text-align:left;vertical-align:baseline;"><h6>1542</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber div eine <span class="f_canus">|</span> ez mvz also wesen</h3>
<h3>daz iwer deheiner <span class="f_canus">|</span> chan da niht genesen</h3>
<h3>niwan des chveneges kappelan <span class="f_canus">|</span> daz ist vns wol bechant</h3>
<h3>der chvemet gesvnt widere <span class="f_canus">|</span> in daz gventheres lant</h3>
</td></tr><tr><td width="50" style="text-align:left;vertical-align:baseline;"><h6>1543</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach in grimmem mvote <span class="f_canus">|</span> der chvene hagene</h3>
<h3>daz waere minen herren <span class="f_canus">|</span> mvelich ce sagene</h3>
<h3>daz wir alle cen hivnen <span class="f_canus">|</span> solden vliesen den lip</h3>
<h3>noch zeige vns vberz wazer <span class="f_canus">|</span> daz allerwiseste wip</h3>
</td></tr><tr><td width="50" style="text-align:left;vertical-align:baseline;"><h6>1544</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach sit dv der verte <span class="f_canus">|</span> niht welles haben rat</h3>
<h3>swa obene bi dem wazer <span class="f_canus">|</span> ein herberge stat</h3>
<h3>da inne ist ein verge <span class="f_canus">|</span> vnd niender anderswa</h3>
<h3>der maere der er vragte <span class="f_canus">|</span> der gelovbet er sich da</h3>
</td></tr><tr><td width="50" style="text-align:left;vertical-align:baseline;"><h6>1545</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dem vngemvotem rechen <span class="f_canus">|</span> sprach div eine nach</h3>
<h3>nv bitet noch her hagene <span class="f_canus">|</span> ia ist iv gar ze gach</h3>
<h3>vernemet noch div maere <span class="f_canus">|</span> wir chvmet veber sant</h3>
<h3>dirre marcherre <span class="f_canus">|</span> der ist else genant</h3>
</td></tr><tr><td width="50" style="text-align:left;vertical-align:baseline;"><h6>1546</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sin brvoder ist geheizen <span class="f_canus">|</span> der degen gelfprat</h3>
<h3>ein herre in beyerlande <span class="f_canus">|</span> wi mvelich ez iv stat</h3>
<h3>welt ir dvrh sine marche <span class="f_canus">|</span> ir svlt ivh wol bewarn</h3>
<h3>vnd svlt ovch mit dem vergen <span class="f_canus">|</span> vil bescheidenliche varn</h3>
</td></tr><tr><td width="50" style="text-align:left;vertical-align:baseline;"><h6>1547</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der ist so grimmes mvotes <span class="f_canus">|</span> er lat ivch niht genesen</h3>
<h3>ir en welt bi dem helde <span class="f_canus">|</span> mit gvoten sinnen wesen</h3>
<h3>welt ir daz vber er ivh fvere <span class="f_canus">|</span> so gebet im den solt</h3>
<h3>er hvetet disses landes <span class="f_canus">|</span> vnt ist gelpfrade holt</h3>
</td></tr><tr><td width="50" style="text-align:left;vertical-align:baseline;"><h6>1548</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnde chvom er niht bezite <span class="f_canus">|</span> so rvffet veber flvt</h3>
<h3>vnt ieht ir heizet amelrich <span class="f_canus">|</span> der was ein helt gvt</h3>
<h3>der dvrch fientschepfte <span class="f_canus">|</span> rvomte dizze lant</h3>
<h3>so chvmt iv der verge <span class="f_canus">|</span> swenne im der nam wirt genant</h3>
</td></tr><tr><td width="50" style="text-align:left;vertical-align:baseline;"><h6>1549</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der vebermvte hagene <span class="f_canus">|</span> der vrowen do neich</h3>
<h3>ern redete niht mere <span class="f_canus">|</span> wan daz er vaste sweich</h3>
<h3>do gie er bi dem wazer <span class="f_canus">|</span> fver sich an den sant</h3>
<h3>da er anderthalben <span class="f_canus">|</span> ein herberge vant</h3>
</td></tr><tr><td width="50" style="text-align:left;vertical-align:baseline;"><h6>1550</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er begonde vaste <span class="f_canus">|</span> rvoffen hin veber den flvt</h3>
<h3>nv hol mich hi verge <span class="f_canus">|</span> sprach der degen gvt</h3>
<h3>so gip ich dir ce miete <span class="f_canus">|</span> einen bovch von golde rot</h3>
<h3>ia ist mir dirre verte <span class="f_canus">|</span> daz wizest waerliche not</h3>
</td></tr><tr><td width="50" style="text-align:left;vertical-align:baseline;"><h6>1551</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der verge was so riche <span class="f_canus">|</span> daz im niht dienen zam</h3>
<h3>davon er lon vil selten <span class="f_canus">|</span> von iemen da genam</h3>
<h3>ovch waren sine chnehte <span class="f_canus">|</span> vil harte hohgemvt</h3>
<h3>noh stvnt allez hagen <span class="f_canus">|</span> eine disehalp der flvt</h3>
</td></tr><tr><td width="50" style="text-align:left;vertical-align:baseline;"><h6>1552</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do rvffte er mit der chreffte <span class="f_canus">|</span> daz al der wag erdoz</h3>
<h3>wan des heldes sterche <span class="f_canus">|</span> was michel vnd groz</h3>
<h3>nv hol mich amelrichen <span class="f_canus">|</span> ich pin der elsn man</h3>
<h3>der dvrch starche fintschaft <span class="f_canus">|</span> disem lande entran</h3>
</td></tr><tr><td width="50" style="text-align:left;vertical-align:baseline;"><h6>1553</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil hohe an dem swerte <span class="f_canus">|</span> einen bovch er im bot</h3>
<h3>lieht vnd schoene <span class="f_canus">|</span> was er von golde rot</h3>
<h3>daz man in veber fvrte <span class="f_canus">|</span> in gelpfrades lant</h3>
<h3>der vebermvte verge <span class="f_canus">|</span> nam selb daz rvder an di hant</h3>
</td></tr><tr><td width="50" style="text-align:left;vertical-align:baseline;"><h6>1554</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ovch was der selb verge <span class="f_canus">|</span> nivlich gehit</h3>
<h3>div gvf nach grozem gvte <span class="f_canus">|</span> vil boese ende git</h3>
<h3>do wold er verdienen <span class="f_canus">|</span> daz hagenen golt so rot</h3>
<h3>des leid er von dem degene <span class="f_canus">|</span> den swertgrimmigen tot</h3>
</td></tr><tr><td width="50" style="text-align:left;vertical-align:baseline;"><h6>1555</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der verge ilte genote <span class="f_canus">|</span> hinvber an den sant</h3>
<h3>do zvrnde er ernslichen <span class="f_canus">|</span> als er hagenen sach</h3>
<h3>vil harte grimmechlich <span class="f_canus">|</span> er zv dem degen sprach</h3>
</td></tr><tr><td width="50" style="text-align:left;vertical-align:baseline;"><h6>1556</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir mvget wol sin geheizen <span class="f_canus">|</span> benamen amelrich</h3>
<h3>des ich mich hie verwaene <span class="f_canus">|</span> dem sit ir vngelich</h3>
<h3>von vater vnd von mvter <span class="f_canus">|</span> was er der brvder min</h3>
<h3>nv ir mich betrogen habt <span class="f_canus">|</span> ir mvezet disehalp sin</h3>
</td></tr><tr><td width="50" style="text-align:left;vertical-align:baseline;"><h6>1557</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nein dvrch got den richen <span class="f_canus">|</span> sprach do hagene</h3>
<h3>ich bin ein recke vremde <span class="f_canus">|</span> vnt sorge vff degene</h3>
<h3>nv nemet hin vrivntliche <span class="f_canus">|</span> hivte minen solt</h3>
<h3>daz ir mich vberfvret <span class="f_canus">|</span> ich pin iv waerlichen holt</h3>
</td></tr><tr><td width="50" style="text-align:left;vertical-align:baseline;"><h6>1558</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach abe der verge <span class="f_canus">|</span> des mach niht gesin</h3>
<h3>ez habent fiande <span class="f_canus">|</span> di lieben herren min</h3>
<h3>darvmbe ich niemen vremden <span class="f_canus">|</span> fvere in diz lant</h3>
<h3>so liebe dir si ce lebene <span class="f_canus">|</span> so trit vil balde vz an den sant</h3>
</td></tr><tr><td width="50" style="text-align:left;vertical-align:baseline;"><h6>1559</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnt fvret vns veber tvsent ross <span class="f_canus">|</span> vnt also manigen man</h3>
<h3>nemet von mir ce minne <span class="f_canus">|</span> diz golt vil gvt</h3>
<h3>nv ne tvt es niht sprach hagene <span class="f_canus">|</span> wan trvrech ist min mvt</h3>
<h3>do sprach der grimme verge <span class="f_canus">|</span> ez wirdet nimmer getan</h3>
</td></tr><tr><td width="50" style="text-align:left;vertical-align:baseline;"><h6>1560</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er hvp ein starchez rvder <span class="f_canus">|</span> michel vnd breit</h3>
<h3>er slvch vf hagenen <span class="f_canus">|</span> des wart er vngemeit</h3>
<h3>daz er in dem schiffe <span class="f_canus">|</span> strvchte an siniv chnie</h3>
<h3>so rehte grimmer verge <span class="f_canus">|</span> der chom dem tronegaer nie</h3>
</td></tr><tr><td width="50" style="text-align:left;vertical-align:baseline;"><h6>1561</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do wolde er baz erzvrnen <span class="f_canus">|</span> den vbermvten gast</h3>
<h3>er slvch im einen schalten <span class="f_canus">|</span> daz div gar cerbrast</h3>
<h3>hagen vber daz hovbet <span class="f_canus">|</span> er was ein starcher man</h3>
<h3>davon der elsen verge <span class="f_canus">|</span> grozen schaden da gewan</h3>
</td></tr><tr><td width="50" style="text-align:left;vertical-align:baseline;"><h6>1562</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit grimmegem mvte <span class="f_canus">|</span> greif hagen zehant</h3>
<h3>vil balde ze siner scheiden <span class="f_canus">|</span> da er ein waffen vant</h3>
<h3>er slvch im ab daz hovbet <span class="f_canus">|</span> vnd varf ez an den grvnt</h3>
<h3>div maere wurden schiere <span class="f_canus">|</span> den stolzen bvrgonden chvnt</h3>
</td></tr><tr><td width="50" style="text-align:left;vertical-align:baseline;"><h6>1563</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">in den selben stvnden <span class="f_canus">|</span> do er den schifman slvch</h3>
<h3>daz shiff daz vloz en owe <span class="f_canus">|</span> daz was im leit genvch</h3>
<h3>e erz gerihte widere <span class="f_canus">|</span> mveden er began</h3>
<h3>do zoh vil crefftechliche <span class="f_canus">|</span> des chvenech gventheres man</h3>
</td></tr><tr><td width="50" style="text-align:left;vertical-align:baseline;"><h6>1564</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit zvegen harte swinden <span class="f_canus">|</span> chert ez der gast</h3>
<h3>vnz im daz starche rvder <span class="f_canus">|</span> in der hende brast</h3>
<h3>er wolde zv den recken <span class="f_canus">|</span> vz an einen sant</h3>
<h3>da was deheinez mere <span class="f_canus">|</span> hey wi schier erz da gebant</h3>
</td></tr><tr><td width="50" style="text-align:left;vertical-align:baseline;"><h6>1565</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit einem shiltvezel <span class="f_canus">|</span> daz was ein porte smal</h3>
<h3>gegen einem walde <span class="f_canus">|</span> chert er hin ze tal</h3>
<h3>do vant er sinen herren <span class="f_canus">|</span> an dem stade stan</h3>
<h3>do gie im hin engegen <span class="f_canus">|</span> vil manich waetlicher man</h3>
</td></tr><tr><td width="50" style="text-align:left;vertical-align:baseline;"><h6>1566</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit grvoze in wol enpfiengen <span class="f_canus">|</span> di snellen ritter gvt</h3>
<h3>do sahens in dem shiffe <span class="f_canus">|</span> riechen daz blvt</h3>
<h3>von einer starchen wunden <span class="f_canus">|</span> di er dem vergen slvch</h3>
<h3>do wart von den degenen <span class="f_canus">|</span> gevraget hagen genvch</h3>
</td></tr><tr><td width="50" style="text-align:left;vertical-align:baseline;"><h6>1567</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der kvenich gventher <span class="f_canus">|</span> daz heize blvt ersach</h3>
<h3>sweben in dem shiffe <span class="f_canus">|</span> wi balde er do sprach</h3>
<h3>wan sagt ir mir hagene <span class="f_canus">|</span> war ist der verge chomen</h3>
<h3>iwer starchez ellen <span class="f_canus">|</span> ich waen im daz leben hat benomen</h3>
</td></tr><tr><td width="50" style="text-align:left;vertical-align:baseline;"><h6>1568</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach er lovgenliche <span class="f_canus">|</span> da ich daz shif da vant</h3>
<h3>bi den wilden widen <span class="f_canus">|</span> da lost ez min hant</h3>
<h3>ich han deheinen vergen <span class="f_canus">|</span> hivte hie gesehen</h3>
<h3>ez ist ovch niemen leide <span class="f_canus">|</span> von minen shvlden hi geschehen</h3>
</td></tr><tr><td width="50" style="text-align:left;vertical-align:baseline;"><h6>1569</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von bvrgonden <span class="f_canus">|</span> der herre gernot</h3>
<h3>hivte mvz ich sorgen <span class="f_canus">|</span> vf lieber frivnde tot</h3>
<h3>sit wir der shifflivte <span class="f_canus">|</span> bereite nine han</h3>
<h3>wi wir chvmen veber <span class="f_canus">|</span> des mvz ich trvrende stan</h3>
</td></tr><tr><td width="50" style="text-align:left;vertical-align:baseline;"><h6>1570</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil lvte rieff do hagene <span class="f_canus">|</span> leit nider vf daz gras</h3>
<h3>ir chnehte div gereite <span class="f_canus">|</span> ich gedenche daz ich was</h3>
<h3>der allerbeste verge <span class="f_canus">|</span> den man bi dem rine vant</h3>
<h3>ia getruwe ich ivch wol bringen <span class="f_canus">|</span> hinveber in gelpfrades lant</h3>
</td></tr><tr><td width="50" style="text-align:left;vertical-align:baseline;"><h6>1571</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz si dester balder <span class="f_canus">|</span> choemen veber flvt</h3>
<h3>div ross si anslvgen <span class="f_canus">|</span> daz swimmen daz wart gvt</h3>
<h3>wand in div starch vende <span class="f_canus">|</span> deheinez da benam</h3>
<h3>etelichez owete verre <span class="f_canus">|</span> als ez mveden began</h3>
</td></tr><tr><td width="50" style="text-align:left;vertical-align:baseline;"><h6>1572</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do trvgen si cem sheffe <span class="f_canus">|</span> ir golt vnd ovh ir wat</h3>
<h3>sit daz si der verte <span class="f_canus">|</span> niht mohten haben rat</h3>
<h3>hagen was da meister <span class="f_canus">|</span> des fvrt er vff den sant</h3>
<h3>vil manegen richen recken <span class="f_canus">|</span> in daz vnchvnde lant</h3>
</td></tr><tr><td width="50" style="text-align:left;vertical-align:baseline;"><h6>1573</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zem ersten braht er veber <span class="f_canus">|</span> wol tvsent ritter her</h3>
<h3>darnach sine recken <span class="f_canus">|</span> dannoch was ir mer</h3>
<h3>nivn tvsent knehte <span class="f_canus">|</span> fvrt er an daz lant</h3>
<h3>des tages was vnmvezech <span class="f_canus">|</span> des tronegeres hant</h3>
</td></tr><tr><td width="50" style="text-align:left;vertical-align:baseline;"><h6>1574</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do er si wol gesvnde <span class="f_canus">|</span> brahte veber den flvt</h3>
<h3>do gedahte vremder maere <span class="f_canus">|</span> der snelle degen gvt</h3>
<h3>div im e da sageten <span class="f_canus">|</span> div wilden merwip</h3>
<h3>des het des chvneges kapelan <span class="f_canus">|</span> nach verlorn sinen lip</h3>
</td></tr><tr><td width="50" style="text-align:left;vertical-align:baseline;"><h6>1575</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">bi dem kappelsavme <span class="f_canus">|</span> er den pfaffen vant</h3>
<h3>ob dem heilchtvme <span class="f_canus">|</span> er leinte an siner hant</h3>
<h3>des moht er niht genizen <span class="f_canus">|</span> do in hagen sach</h3>
<h3>der gotes arme priester <span class="f_canus">|</span> mvose liden vngemach</h3>
</td></tr><tr><td width="50" style="text-align:left;vertical-align:baseline;"><h6>1576</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er swang in vz dem shiffe <span class="f_canus">|</span> darzv wart im gach</h3>
<h3>do rieffen ir genvge <span class="f_canus">|</span> nv vaha herre vach</h3>
<h3>giselher der ivnge <span class="f_canus">|</span> zvernen erz began</h3>
<h3>ern wold iz doh niht lazzen <span class="f_canus">|</span> ir deheinen vnderstan</h3>
</td></tr><tr><td width="50" style="text-align:left;vertical-align:baseline;"><h6>1577</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von bvrgonden <span class="f_canus">|</span> der herre gernot</h3>
<h3>waz hilffet ivh nv hagene <span class="f_canus">|</span> des kappelanes tot</h3>
<h3>taet ez ander iemen <span class="f_canus">|</span> daz sold iv wesen leit</h3>
<h3>vmbe welhe shvlde <span class="f_canus">|</span> habt ir dem priester widerseit</h3>
</td></tr><tr><td width="50" style="text-align:left;vertical-align:baseline;"><h6>1578</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der pfaffe swam genote <span class="f_canus">|</span> er wolde sin genesen</h3>
<h3>ob im iemen hvelfe <span class="f_canus">|</span> des mohte da niht wesen</h3>
<h3>wan der starche hagene <span class="f_canus">|</span> vil zornech was gemvt</h3>
<h3>er stiez in zv dem grvnde <span class="f_canus">|</span> daz dvhte niemene gvt</h3>
</td></tr><tr><td width="50" style="text-align:left;vertical-align:baseline;"><h6>1579</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der arme pfaffe <span class="f_canus">|</span> der helfe nine sach</h3>
<h3>do chert er wider vebere <span class="f_canus">|</span> des leid er vngemach</h3>
<h3>swi er niht swimmen chvnde <span class="f_canus">|</span> im half div gotes hant</h3>
<h3>daz er wol chom gesvnder <span class="f_canus">|</span> hin wider vz an daz lant</h3>
</td></tr><tr><td width="50" style="text-align:left;vertical-align:baseline;"><h6>1580</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do stvnt der arme priester <span class="f_canus">|</span> vnde schvtte sine wat</h3>
<h3>dabi sach wol hagen <span class="f_canus">|</span> saz sin niht waere rat</h3>
<h3>daz im fver war sageten <span class="f_canus">|</span> div wilden merewip</h3>
<h3>er dahte dise degen <span class="f_canus">|</span> mvezen verliesen den lip</h3>
</td></tr><tr><td width="50" style="text-align:left;vertical-align:baseline;"><h6>1581</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si daz shif entlvden <span class="f_canus">|</span> vnd gar getrvgen dan</h3>
<h3>swaz darvf heten <span class="f_canus">|</span> der drier chvenege man</h3>
<h3>hagen slvch ez ce stvchen <span class="f_canus">|</span> vnd warf ez an den flvt</h3>
<h3>des het michel wunder <span class="f_canus">|</span> di recken chvene vnde gvt</h3>
</td></tr><tr><td width="50" style="text-align:left;vertical-align:baseline;"><h6>1582</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zwiv tvt ir daz brvder <span class="f_canus">|</span> so sprach danchwart</h3>
<h3>wi svl wir veber <span class="f_canus">|</span> so wir di widervart</h3>
<h3>riten von den hivnen <span class="f_canus">|</span> ze lande an den rin</h3>
<h3>sit do sagete in hagene <span class="f_canus">|</span> daz des chvnde niht gesin</h3>
</td></tr><tr><td width="50" style="text-align:left;vertical-align:baseline;"><h6>1583</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der helt von tronege <span class="f_canus">|</span> ich tvn iz vf den wan</h3>
<h3>ob wir an dirre reise <span class="f_canus">|</span> deheinen zagen han</h3>
<h3>der vns entrinnen welle <span class="f_canus">|</span> dvrch zaegeliche not</h3>
<h3>der mvz an disem waege <span class="f_canus">|</span> doch liden schameliche tot</h3>
</td></tr><tr><td width="50" style="text-align:left;vertical-align:baseline;"><h6>1584</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si fvrten mit in einen <span class="f_canus">|</span> vz bvrgonden lant</h3>
<h3>einen helt ce sinen handen <span class="f_canus">|</span> der was volker genant</h3>
<h3>der redete spaeheliche <span class="f_canus">|</span> allen sinen mvt</h3>
<h3>swaz ie begie der hagene <span class="f_canus">|</span> daz dvht den videlaere gvt</h3>
</td></tr><tr><td width="50" style="text-align:left;vertical-align:baseline;"><h6>1585</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir ross bereitet waren <span class="f_canus">|</span> di sovmer wol geladen</h3>
<h3>si heten an der verte <span class="f_canus">|</span> noch deheinen schaden</h3>
<h3>genomen der si mvete <span class="f_canus">|</span> wan des kveneges chappelan</h3>
<h3>der mvse vffe sinen fvezen <span class="f_canus">|</span> hin wider zv dem rine gan</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_24.html">&lt;&lt;&lt; vorige Seite</a>&nbsp;&nbsp;<a href="nib_n_26.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
