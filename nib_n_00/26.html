<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_25.html">&lt;&lt;&lt; vorige Seite</a>&nbsp;&nbsp;<a href="nib_n_27.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>26. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie si mit elsen vnd gelpfraten striten</i></h4>
<h4><i>vnd wie in gelang</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>1586</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">D</span>o si nv waren chomen <span class="f_canus">|</span> alle vffe den sant</h3>
<h3>der kvenech begonde vragn <span class="f_canus">|</span> wer sol vns dvrch daz lant</h3>
<h3>di rehten wege wisen <span class="f_canus">|</span> daz wir niht irre varn</h3>
<h3>do sprach der starche volker <span class="f_canus">|</span> daz sol ich eine bewarn</h3>
</td></tr><tr><td width="50" style="text-align:left;vertical-align:baseline;"><h6>1587</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv enthaltet ivch sprach hagene <span class="f_canus">|</span> ritter vnde chneht</h3>
<h3>man sol frivnden volgen <span class="f_canus">|</span> ia dvnchet ez mich reht</h3>
<h3>vil vngefvegiv maere <span class="f_canus">|</span> div tvn ich iv bechant</h3>
<h3>wir en chvmen nimmer wider <span class="f_canus">|</span> in bvergonden lant</h3>
</td></tr><tr><td width="50" style="text-align:left;vertical-align:baseline;"><h6>1588</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz sageten mir zwei merwip <span class="f_canus">|</span> hivte morgen frv</h3>
<h3>daz wir niht chomen widere <span class="f_canus">|</span> nv rat ich waz man tv</h3>
<h3>daz ir ivch waffent helde <span class="f_canus">|</span> ir svlt ivch wol bewarn</h3>
<h3>wir han hi starche fiende <span class="f_canus">|</span> daz wir gewaerliche varn</h3>
</td></tr><tr><td width="50" style="text-align:left;vertical-align:baseline;"><h6>1589</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich wande an lvgen finden <span class="f_canus">|</span> div wilden merwip</h3>
<h3>si iahen daz gesvnder <span class="f_canus">|</span> vnser deheines lip</h3>
<h3>wider ze lande choeme <span class="f_canus">|</span> niwan der kappelan</h3>
<h3>darvmb ich in wolde so gerne <span class="f_canus">|</span> hivt ertrenchet han</h3>
</td></tr><tr><td width="50" style="text-align:left;vertical-align:baseline;"><h6>1590</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do flvgen disiv maere <span class="f_canus">|</span> von schare ce shar</h3>
<h3>des wurden snelle helde <span class="f_canus">|</span> vor leide missevar</h3>
<h3>do si begonden sorgen <span class="f_canus">|</span> vf den herten tot</h3>
<h3>an dirre hovereise <span class="f_canus">|</span> des gie in waerliche not</h3>
</td></tr><tr><td width="50" style="text-align:left;vertical-align:baseline;"><h6>1591</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">da ze moeringen <span class="f_canus">|</span> si waren veber chomen</h3>
<h3>da dem elsen vergen <span class="f_canus">|</span> der lip was benomen</h3>
<h3>do sprach aber hagene <span class="f_canus">|</span> sit daz ich fiende han</h3>
<h3>verdienet vf der straze <span class="f_canus">|</span> wir werden sicherlich bestan</h3>
</td></tr><tr><td width="50" style="text-align:left;vertical-align:baseline;"><h6>1592</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich slvch den selben vergen <span class="f_canus">|</span> hivte morgen frv</h3>
<h3>si wizen wol div maere <span class="f_canus">|</span> nv griffet helde zv</h3>
<h3>ob gelpfrat vnd else <span class="f_canus">|</span> hivte hi beste</h3>
<h3>vnser ingesinde <span class="f_canus">|</span> daz iz in schaedelich erge</h3>
</td></tr><tr><td width="50" style="text-align:left;vertical-align:baseline;"><h6>1593</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich erchenne si so chvene <span class="f_canus">|</span> ez wirdet niht verlan</h3>
<h3>div ross div svlt ir lazen <span class="f_canus">|</span> deste sanfter gan</h3>
<h3>daz des iemen wane <span class="f_canus">|</span> wir vliehen vff den wegen</h3>
<h3>des rates wil ich volgen <span class="f_canus">|</span> so sprach giselher der degen</h3>
</td></tr><tr><td width="50" style="text-align:left;vertical-align:baseline;"><h6>1594</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wer sol daz ingesinde <span class="f_canus">|</span> wisen veber lant</h3>
<h3>si sprachen daz tv volker <span class="f_canus">|</span> dem ist ez hie wol bechant</h3>
<h3>stige vnd straze <span class="f_canus">|</span> der chvene spileman</h3>
<h3>e daz mans vollen gerte <span class="f_canus">|</span> man sach gewaffent stan</h3>
</td></tr><tr><td width="50" style="text-align:left;vertical-align:baseline;"><h6>1595</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">den snellen videlaere <span class="f_canus">|</span> den helm er vff gebant</h3>
<h3>in herlicher varwe <span class="f_canus">|</span> was sin wichgewant</h3>
<h3>er bant ovch ce sinem shaffte <span class="f_canus">|</span> ein zeichen daz was rot</h3>
<h3>sit chom er mit den kvenegen <span class="f_canus">|</span> in eine groezliche not</h3>
</td></tr><tr><td width="50" style="text-align:left;vertical-align:baseline;"><h6>1596</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do was tot des vergen <span class="f_canus">|</span> gelpfrate chomen</h3>
<h3>mit gewissem maere <span class="f_canus">|</span> do het ez ovch vernomen</h3>
<h3>else der vil starche <span class="f_canus">|</span> ez was in beden leit</h3>
<h3>si sanden nach ir helden <span class="f_canus">|</span> di waren schiere bereit</h3>
</td></tr><tr><td width="50" style="text-align:left;vertical-align:baseline;"><h6>1597</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">in vil chvrcen ziten <span class="f_canus">|</span> ich wilz ivch hoeren lan</h3>
<h3>sach man zv in riten <span class="f_canus">|</span> di schaden heten getan</h3>
<h3>in starchen verlivgen <span class="f_canus">|</span> vil vngefvegiv her</h3>
<h3>der chomen gelpferate <span class="f_canus">|</span> wol siben hvndert oder mer</h3>
</td></tr><tr><td width="50" style="text-align:left;vertical-align:baseline;"><h6>1598</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si ir grimmen fienden <span class="f_canus">|</span> begonden riten nach</h3>
<h3>ia beiten si ir herren <span class="f_canus">|</span> den was ein teil ze gach</h3>
<h3>nach den chvenen gesten <span class="f_canus">|</span> si wolden anden ir zorn</h3>
<h3>des wart der herren frivnde <span class="f_canus">|</span> sider mer verlorn</h3>
</td></tr><tr><td width="50" style="text-align:left;vertical-align:baseline;"><h6>1599</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do hete von tronege hagene <span class="f_canus">|</span> wol gefveget daz</h3>
<h3>wi mohte siner mage <span class="f_canus">|</span> ein helt gehveten baz</h3>
<h3>er pflach der nachhvte <span class="f_canus">|</span> mit den sinen man</h3>
<h3>vnd danchwart sin brvder <span class="f_canus">|</span> daz was vil wislich getan</h3>
</td></tr><tr><td width="50" style="text-align:left;vertical-align:baseline;"><h6>1600</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">in was des tages cervnnen <span class="f_canus">|</span> des en heten si niht mer</h3>
<h3>er vorhte an sinen vrivnden <span class="f_canus">|</span> leit vnde ser</h3>
<h3>si riten vnder shilden <span class="f_canus">|</span> dvrch der beyrlant</h3>
<h3>danach in chvrcer wile <span class="f_canus">|</span> di helde wurden angerant</h3>
</td></tr><tr><td width="50" style="text-align:left;vertical-align:baseline;"><h6>1601</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">beidenthalp der straze <span class="f_canus">|</span> vnd hinden vaste nach</h3>
<h3>si horten hveue chlaffen <span class="f_canus">|</span> dem livte was ce gach</h3>
<h3>do sprach der chvene danchwart <span class="f_canus">|</span> man wil vns hi bestan</h3>
<h3>nv bintet vf di helme <span class="f_canus">|</span> daz dvnchet mich raetlich getan</h3>
</td></tr><tr><td width="50" style="text-align:left;vertical-align:baseline;"><h6>1602</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si hielten ab ir verte <span class="f_canus">|</span> als iz mvste sin</h3>
<h3>si sahen in der finster <span class="f_canus">|</span> der liehten schilde schin</h3>
<h3>do ne wolde hagene <span class="f_canus">|</span> niht langer si verdagen</h3>
<h3>wer iaget vns vf der straze <span class="f_canus">|</span> daz mvs im gelpfrat do sagen</h3>
</td></tr><tr><td width="50" style="text-align:left;vertical-align:baseline;"><h6>1603</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der margrave <span class="f_canus">|</span> vz beyerlant</h3>
<h3>wir svchen vnser viende <span class="f_canus">|</span> vnde haben hernach gerant</h3>
<h3>ine weiz niht wer mir hivte <span class="f_canus">|</span> minen vergen slvch</h3>
<h3>der was ein helt cen handen <span class="f_canus">|</span> des ist mir leide genvch</h3>
</td></tr><tr><td width="50" style="text-align:left;vertical-align:baseline;"><h6>1604</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von tronege hagen <span class="f_canus">|</span> was der verge din</h3>
<h3>der wold vns niht fveren <span class="f_canus">|</span> des ist div schvlde min</h3>
<h3>do slvch ich den recken <span class="f_canus">|</span> deiswar des gie mir not</h3>
<h3>ich het von sinen handen <span class="f_canus">|</span> vil nach gewunnen den tot</h3>
</td></tr><tr><td width="50" style="text-align:left;vertical-align:baseline;"><h6>1605</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich bot im ce miete <span class="f_canus">|</span> golt vnd gewant</h3>
<h3>daz er vns vberfvrte <span class="f_canus">|</span> helt in din lant</h3>
<h3>do zvrnde er so sere <span class="f_canus">|</span> daz er mich do slvch</h3>
<h3>mit einer starchen shaltn <span class="f_canus">|</span> des was ih grimme genvch</h3>
</td></tr><tr><td width="50" style="text-align:left;vertical-align:baseline;"><h6>1606</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do chom ich cem swerte <span class="f_canus">|</span> vnd wert im sinen zorn</h3>
<h3>mit einen starchen wunden <span class="f_canus">|</span> des wart der helt verlorn</h3>
<h3>daz bringe ich iv ce svne <span class="f_canus">|</span> swi ivch dvnchet gvt</h3>
<h3>do gie ez an ein striten <span class="f_canus">|</span> si warn herte gemvt</h3>
</td></tr><tr><td width="50" style="text-align:left;vertical-align:baseline;"><h6>1607</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich wesse wol sprach gelpfrat <span class="f_canus">|</span> do hi fver gereit</h3>
<h3>gventher vnd sin gesinde <span class="f_canus">|</span> daz vns taete leit</h3>
<h3>hagen von tronege <span class="f_canus">|</span> nv sol er niht genesen</h3>
<h3>fver des vergen ende <span class="f_canus">|</span> der helt mvz hi pverge wesen</h3>
</td></tr><tr><td width="50" style="text-align:left;vertical-align:baseline;"><h6>1608</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si neigeten veber schilde <span class="f_canus">|</span> ce stichen nv div sper</h3>
<h3>gelpfrat vnd hagene <span class="f_canus">|</span> in was zein ander ger</h3>
<h3>else vnd danchwart <span class="f_canus">|</span> vil herliche riten</h3>
<h3>si versvchten wer si waren <span class="f_canus">|</span> da wart vil grimme gestriten</h3>
</td></tr><tr><td width="50" style="text-align:left;vertical-align:baseline;"><h6>1609</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi moehten sich versvchen <span class="f_canus">|</span> immer helde baz</h3>
<h3>von einer starchen tioste <span class="f_canus">|</span> hinder daz ross gesaz</h3>
<h3>hagen der chven <span class="f_canus">|</span> von gelpfrates hant</h3>
<h3>im brast daz fverbvege <span class="f_canus">|</span> do wart im striten bechant</h3>
</td></tr><tr><td width="50" style="text-align:left;vertical-align:baseline;"><h6>1610</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">von ir ingesinde <span class="f_canus">|</span> der crach der sheffte shal</h3>
<h3>do erholt ovch sich do hagane <span class="f_canus">|</span> der e was ce tal</h3>
<h3>chomen von dem stiche <span class="f_canus">|</span> nider an daz gras</h3>
<h3>er waene vnsanftes mvtes <span class="f_canus">|</span> wider gelpfrate was</h3>
</td></tr><tr><td width="50" style="text-align:left;vertical-align:baseline;"><h6>1611</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wer in div ross behielte <span class="f_canus">|</span> daz ist mir vmbechant</h3>
<h3>si waren zv der erden <span class="f_canus">|</span> chomn vf den sant</h3>
<h3>hagen vnd gelpfrat <span class="f_canus">|</span> einander lieffen an</h3>
<h3>des hvlfen ir gesellen <span class="f_canus">|</span> daz in wart striten chvnt getan</h3>
</td></tr><tr><td width="50" style="text-align:left;vertical-align:baseline;"><h6>1612</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swi pitterliche hagen <span class="f_canus">|</span> ce gelpfrate spranch</h3>
<h3>der edel margrave <span class="f_canus">|</span> des schildes hin im swanch</h3>
<h3>ein michel stvche <span class="f_canus">|</span> deiz fiwer draete dan</h3>
<h3>des was vil nach erstorben <span class="f_canus">|</span> der chven gventheres man</h3>
</td></tr><tr><td width="50" style="text-align:left;vertical-align:baseline;"><h6>1613</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do begonde er rveffen <span class="f_canus">|</span> danchwarten an</h3>
<h3>hilf mir lieber brvder <span class="f_canus">|</span> ia hat mich bestan</h3>
<h3>ein helt cen sinen handen <span class="f_canus">|</span> dern lat mich niht genesen</h3>
<h3>do sprach der chven danchwart <span class="f_canus">|</span> des sol ich sheidaer wesen</h3>
</td></tr><tr><td width="50" style="text-align:left;vertical-align:baseline;"><h6>1614</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der helt do spranch dar naher <span class="f_canus">|</span> vnd slvch im einen slach</h3>
<h3>mit einem sharffen waffen <span class="f_canus">|</span> davon er tot gelach</h3>
<h3>else wolde gerne <span class="f_canus">|</span> rechen do den man</h3>
<h3>er vnd sin gesinde <span class="f_canus">|</span> schieden shedeliche dan</h3>
</td></tr><tr><td width="50" style="text-align:left;vertical-align:baseline;"><h6>1615</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">im was erslagen der brvder <span class="f_canus">|</span> selbe wart er wunt</h3>
<h3>wol ahzech siner degene <span class="f_canus">|</span> beliben da cestvnt</h3>
<h3>mit dem grimmen tode <span class="f_canus">|</span> der herre mvose dan</h3>
<h3>flvhtechlichen <span class="f_canus">|</span> von den gventheres man</h3>
</td></tr><tr><td width="50" style="text-align:left;vertical-align:baseline;"><h6>1616</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do di von beyerlande <span class="f_canus">|</span> wichen vz dem wege</h3>
<h3>do hort man nachhellen <span class="f_canus">|</span> di vreislichen slege</h3>
<h3>do iageten di von tronege <span class="f_canus">|</span> ir fianden nach</h3>
<h3>di sin niht en kelten wandn <span class="f_canus">|</span> den was allen ce gach</h3>
</td></tr><tr><td width="50" style="text-align:left;vertical-align:baseline;"><h6>1617</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach an der flvehte <span class="f_canus">|</span> danchwart der degen</h3>
<h3>wir svln wider wenden <span class="f_canus">|</span> balde vf disen wegen</h3>
<h3>vnd laze wir si riten <span class="f_canus">|</span> si sint von blvte naz</h3>
<h3>gahe wir cen frivnden <span class="f_canus">|</span> ich rate waerlichen daz</h3>
</td></tr><tr><td width="50" style="text-align:left;vertical-align:baseline;"><h6>1618</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si hin wider chomen <span class="f_canus">|</span> da der shade was geshehen</h3>
<h3>do sprach von tronege hagene <span class="f_canus">|</span> helde ir svlt besehen</h3>
<h3>wes vns hi gebreste <span class="f_canus">|</span> oder wen wir han verlorn</h3>
<h3>hi in disem strite <span class="f_canus">|</span> dvrh den gelpfrades zorn</h3>
</td></tr><tr><td width="50" style="text-align:left;vertical-align:baseline;"><h6>1619</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si heten vlorn viere <span class="f_canus">|</span> di mvsen si verchlagen</h3>
<h3>di waren wol vergolten <span class="f_canus">|</span> da wider was erslagen</h3>
<h3>der von beyerlande <span class="f_canus">|</span> hvndert oder baz</h3>
<h3>des waren den von tronege <span class="f_canus">|</span> ir schilde trvebe vnd blvtes naz</h3>
</td></tr><tr><td width="50" style="text-align:left;vertical-align:baseline;"><h6>1620</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ein teil schein vz den wolchen <span class="f_canus">|</span> des liehten manen prehen</h3>
<h3>do sprach aber hagene <span class="f_canus">|</span> niemen sol veriehen</h3>
<h3>den minen lieben herren <span class="f_canus">|</span> waz wir hi han getan</h3>
<h3>lat siv vnze morgen <span class="f_canus">|</span> ane sorge bestan</h3>
</td></tr><tr><td width="50" style="text-align:left;vertical-align:baseline;"><h6>1621</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si nv nach in chomen <span class="f_canus">|</span> di dort striten e</h3>
<h3>do tet dem ingesinde <span class="f_canus">|</span> div mvede harte we</h3>
<h3>wi lange svl wir riten <span class="f_canus">|</span> sprach manich man</h3>
<h3>do sprach der chvene danchwart <span class="f_canus">|</span> wir mvgen niht herberge han</h3>
</td></tr><tr><td width="50" style="text-align:left;vertical-align:baseline;"><h6>1622</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir mvezet alle riten <span class="f_canus">|</span> vnz ez werde tach</h3>
<h3>volker der snelle <span class="f_canus">|</span> der des gesindes pflach</h3>
<h3>bat den marshalch vragen <span class="f_canus">|</span> wa svl wir hinte sin</h3>
<h3>da gerasten vnser moere <span class="f_canus">|</span> vnd ovch di liebn herren min</h3>
</td></tr><tr><td width="50" style="text-align:left;vertical-align:baseline;"><h6>1623</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvene danchwart <span class="f_canus">|</span> ine chans iv niht gesagen</h3>
<h3>wir en mvegen niht geruwen <span class="f_canus">|</span> e iz beginne tagen</h3>
<h3>swa wirz danne vinden <span class="f_canus">|</span> da legen vns an ein gras</h3>
<h3>do si div maere horten <span class="f_canus">|</span> wi leit in svemelichen was</h3>
</td></tr><tr><td width="50" style="text-align:left;vertical-align:baseline;"><h6>1624</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si beliben vnvermeldet <span class="f_canus">|</span> des heizen blvtes rot</h3>
<h3>vnz daz div svnne <span class="f_canus">|</span> ir liehtez schinen bot</h3>
<h3>dem morgen veber berge <span class="f_canus">|</span> daz ez der kvenich sach</h3>
<h3>daz si gestriten heten <span class="f_canus">|</span> der helt vil zornechlichen sprach</h3>
</td></tr><tr><td width="50" style="text-align:left;vertical-align:baseline;"><h6>1625</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi nv frivnt hagene <span class="f_canus">|</span> iv waen versmahet daz</h3>
<h3>daz ich pi iv waere <span class="f_canus">|</span> da iv di ringe naz</h3>
<h3>svs wurden von dem blvte <span class="f_canus">|</span> wer hat daz getan</h3>
<h3>er sprach daz tet else <span class="f_canus">|</span> der het vns naehten bestan</h3>
</td></tr><tr><td width="50" style="text-align:left;vertical-align:baseline;"><h6>1626</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dvrch den sinen vergen <span class="f_canus">|</span> wir wurden angerant</h3>
<h3>da slvch gelpfraten <span class="f_canus">|</span> mins brvder danchwarten hant</h3>
<h3>sit entran vns else <span class="f_canus">|</span> des twang in michel not</h3>
<h3>in hvndert vnd vns viere <span class="f_canus">|</span> beliben in dem strite tot</h3>
</td></tr><tr><td width="50" style="text-align:left;vertical-align:baseline;"><h6>1627</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wir chvnnen niht bescheiden <span class="f_canus">|</span> wa si sich leiten nider</h3>
<h3>alle di lantlivte <span class="f_canus">|</span> di gevriesshen sider</h3>
<h3>daz ze hove fvren <span class="f_canus">|</span> der edeln vten chint</h3>
<h3>si wurden wol enpfangen <span class="f_canus">|</span> da ze pazowe sint</h3>
</td></tr><tr><td width="50" style="text-align:left;vertical-align:baseline;"><h6>1628</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der edeln chvenege oheim <span class="f_canus">|</span> der bisshoff pilgrin</h3>
<h3>dem wart vil wol ze mvte <span class="f_canus">|</span> do di neven sin</h3>
<h3>mit also vil recken <span class="f_canus">|</span> chomen zv zim in daz lant</h3>
<h3>daz er in willech waere <span class="f_canus">|</span> daz wart in schier bechant</h3>
</td></tr><tr><td width="50" style="text-align:left;vertical-align:baseline;"><h6>1629</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si wurden wol enpfangen <span class="f_canus">|</span> von vrivnden vf den wegen</h3>
<h3>da ze pazowe <span class="f_canus">|</span> man chonde ir niht gepflegen</h3>
<h3>si mvsen veberz wazzer <span class="f_canus">|</span> da si fvnden velt</h3>
<h3>da wurden vf gespannen <span class="f_canus">|</span> hvtten vnde gecelt</h3>
</td></tr><tr><td width="50" style="text-align:left;vertical-align:baseline;"><h6>1630</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si mvsen da beliben <span class="f_canus">|</span> allen einen tach</h3>
<h3>vnd ovch di naht mit vollen <span class="f_canus">|</span> wi shon man ir pflach</h3>
<h3>darnach si mvsen riten <span class="f_canus">|</span> in rvedegeres lant</h3>
<h3>dem wurden ovch div maere <span class="f_canus">|</span> darnach vil schiere bechant</h3>
</td></tr><tr><td width="50" style="text-align:left;vertical-align:baseline;"><h6>1631</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do di wegemveden <span class="f_canus">|</span> rowe genamen</h3>
<h3>vnde si dem lande <span class="f_canus">|</span> naher quamen</h3>
<h3>do fvndens vf der marche <span class="f_canus">|</span> slaffende einen man</h3>
<h3>dem von tronege hagen <span class="f_canus">|</span> ein starchez waffen an gewan</h3>
</td></tr><tr><td width="50" style="text-align:left;vertical-align:baseline;"><h6>1632</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia was geheizen eckewart <span class="f_canus">|</span> der starche ritter gvt</h3>
<h3>er gewan darvmb <span class="f_canus">|</span> einen trvrigen mvt</h3>
<h3>da er verlos daz waffen <span class="f_canus">|</span> von der helde vart</h3>
<h3>di march rvedegeres <span class="f_canus">|</span> di fvndens vebele bewart</h3>
</td></tr><tr><td width="50" style="text-align:left;vertical-align:baseline;"><h6>1633</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">owe mir dirre schande <span class="f_canus">|</span> sprach do eckewart</h3>
<h3>ia riwet mich vil sere <span class="f_canus">|</span> der bvrgonden vart</h3>
<h3>sit ich sifride vlos <span class="f_canus">|</span> sit was min frevde cergan</h3>
<h3>owe herre rvedger <span class="f_canus">|</span> wi han ich wider dich getan</h3>
</td></tr><tr><td width="50" style="text-align:left;vertical-align:baseline;"><h6>1634</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do hort vil wol hagene <span class="f_canus">|</span> des edelen recken not</h3>
<h3>er gab im wider sin waffn <span class="f_canus">|</span> vnd sehs povge rot</h3>
<h3>di habe dir helt ce minnen <span class="f_canus">|</span> daz dv min frivnt sist</h3>
<h3>dv bist ein degen chvene <span class="f_canus">|</span> swi eine dv vffe der marche list</h3>
</td></tr><tr><td width="50" style="text-align:left;vertical-align:baseline;"><h6>1635</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">got lon iv iwerr povge <span class="f_canus">|</span> sprach do ecchewart</h3>
<h3>doch riwet mich vil sere <span class="f_canus">|</span> zen hivnen iwer vart</h3>
<h3>ir slvget sifriden <span class="f_canus">|</span> man ist hie gehaz</h3>
<h3>daz ir ivch wol behvetet <span class="f_canus">|</span> an triwen rat iv ich daz</h3>
</td></tr><tr><td width="50" style="text-align:left;vertical-align:baseline;"><h6>1636</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv mveze vns got behveten <span class="f_canus">|</span> sprach do hagene</h3>
<h3>ian hant niht mere sorge <span class="f_canus">|</span> dise degene</h3>
<h3>wan vmb di herberge <span class="f_canus">|</span> di chvenige vnd ovch ir man</h3>
<h3>wa wir in disem lande <span class="f_canus">|</span> noch hinte nahtselde han</h3>
</td></tr><tr><td width="50" style="text-align:left;vertical-align:baseline;"><h6>1637</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div ross sint vns verdorben <span class="f_canus">|</span> vf den herten wegen</h3>
<h3>vnt der spise cervnnen <span class="f_canus">|</span> sprach hagen der degen</h3>
<h3>wir finden iz ninder veile <span class="f_canus">|</span> vns waere wirtes not</h3>
<h3>der vns noch hinte gaebe <span class="f_canus">|</span> dvrch sine tvgende sin brot</h3>
</td></tr><tr><td width="50" style="text-align:left;vertical-align:baseline;"><h6>1638</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber eckwart <span class="f_canus">|</span> ich zeih iv einen wirt</h3>
<h3>daz ir ce hvse selten <span class="f_canus">|</span> so wol bechomen birt</h3>
<h3>in deheinem lande <span class="f_canus">|</span> als iv hi mach geschehen</h3>
<h3>ob ir vil snelle degene <span class="f_canus">|</span> wellet rvedgern sehen</h3>
</td></tr><tr><td width="50" style="text-align:left;vertical-align:baseline;"><h6>1639</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der sizet vf der straze <span class="f_canus">|</span> vnd ist der beste wirt</h3>
<h3>der ie chom ce hvse <span class="f_canus">|</span> sin herce tvgende birt</h3>
<h3>also der sveze meye <span class="f_canus">|</span> daz gras mit blvmen tvt</h3>
<h3>swenne er sol helden dienen <span class="f_canus">|</span> so ist er vroelich gemvt</h3>
</td></tr><tr><td width="50" style="text-align:left;vertical-align:baseline;"><h6>1640</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der kvnech gventher <span class="f_canus">|</span> welt ir min bote sin</h3>
<h3>ob vns welle enthalten <span class="f_canus">|</span> dvrch den willen min</h3>
<h3>min lieber frivnt rvedger <span class="f_canus">|</span> mine mage vnd vnser man</h3>
<h3>daz wil ih immer dienen <span class="f_canus">|</span> so ich allerbeste chan</h3>
</td></tr><tr><td width="50" style="text-align:left;vertical-align:baseline;"><h6>1641</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der bote pin ich gerne <span class="f_canus">|</span> sprach do eckewart</h3>
<h3>mit vil gvtem willen <span class="f_canus">|</span> hvb er sich an di vart</h3>
<h3>vnd sagete do rvedgere <span class="f_canus">|</span> als er het vernomen</h3>
<h3>im was in manigen ziten <span class="f_canus">|</span> niht so lieber maere chomen</h3>
</td></tr><tr><td width="50" style="text-align:left;vertical-align:baseline;"><h6>1642</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">man sah ce bechelaren <span class="f_canus">|</span> ilen einen degen</h3>
<h3>selbe erchande in rvedger <span class="f_canus">|</span> er sprach vf disen wegen</h3>
<h3>dort her gahet eckewart <span class="f_canus">|</span> ein criemhilde man</h3>
<h3>er wande daz di viende <span class="f_canus">|</span> im heten leide getan</h3>
</td></tr><tr><td width="50" style="text-align:left;vertical-align:baseline;"><h6>1643</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do gi er fver di porten <span class="f_canus">|</span> da er den boten vant</h3>
<h3>daz swert er ab gvrte <span class="f_canus">|</span> vnd leitez von der hant</h3>
<h3>div maere div er brahte <span class="f_canus">|</span> wurden niht verdaget</h3>
<h3>den wirt vnt sine frivnde <span class="f_canus">|</span> ez wart in schiere gesaget</h3>
</td></tr><tr><td width="50" style="text-align:left;vertical-align:baseline;"><h6>1644</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sprach cem margraven <span class="f_canus">|</span> mich hat zv ziv gesant</h3>
<h3>gventher der herre <span class="f_canus">|</span> von bvrgonden lant</h3>
<h3>vnd giselher sin brvder <span class="f_canus">|</span> vnd ovch gernot</h3>
<h3>der reckn ieslicher <span class="f_canus">|</span> iv sinen dienest her enbot</h3>
</td></tr><tr><td width="50" style="text-align:left;vertical-align:baseline;"><h6>1645</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz selbe hat ovch hagene <span class="f_canus">|</span> vnd voelker</h3>
<h3>mit triwen vlizechliche <span class="f_canus">|</span> noch sage ich iv mer</h3>
<h3>daz iv des kveneges marsshalch <span class="f_canus">|</span> bi mir daz enbot</h3>
<h3>daz den gvten chnehten <span class="f_canus">|</span> waere iwer herberge not</h3>
</td></tr><tr><td width="50" style="text-align:left;vertical-align:baseline;"><h6>1646</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit lachendem mvnde <span class="f_canus">|</span> antwurte rvedger</h3>
<h3>nv wol mich dirre maere <span class="f_canus">|</span> daz di kvenge her</h3>
<h3>daz si gervchent miner dieneste <span class="f_canus">|</span> der wirt in niht verseit</h3>
<h3>choment si mir ce hvse <span class="f_canus">|</span> des pin ich vro vnt gemeit</h3>
</td></tr><tr><td width="50" style="text-align:left;vertical-align:baseline;"><h6>1647</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">danchwart der marshalch <span class="f_canus">|</span> der hiez ivch wizzen lan</h3>
<h3>wen ir ce hvse bmit in soldet han</h3>
<h3>sehzech sneller recken <span class="f_canus">|</span> vnd tvsent ritter gvt</h3>
<h3>vnd nivn tvsent chnehte <span class="f_canus">|</span> do wart er vrolich gemvt</h3>
</td></tr><tr><td width="50" style="text-align:left;vertical-align:baseline;"><h6>1648</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv wol mich dirre geste <span class="f_canus">|</span> sprach do rvedeger</h3>
<h3>daz mir choment ce hvse <span class="f_canus">|</span> dise geste her</h3>
<h3>den ich noch vil selten <span class="f_canus">|</span> iht gedienet han</h3>
<h3>nv ritet in engegene <span class="f_canus">|</span> beide mage vnde man</h3>
</td></tr><tr><td width="50" style="text-align:left;vertical-align:baseline;"><h6>1649</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do ilten zn den rossen <span class="f_canus">|</span> ritter vnd kneht</h3>
<h3>swaz in gebot ir herre <span class="f_canus">|</span> daz dvhtes alle reht</h3>
<h3>do liezen sie in der dienste <span class="f_canus">|</span> zogen deste baz</h3>
<h3>noch en weste es niht vrov goetelint <span class="f_canus">|</span> div in ir chemenaten saz</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_25.html">&lt;&lt;&lt; vorige Seite</a>&nbsp;&nbsp;<a href="nib_n_27.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
