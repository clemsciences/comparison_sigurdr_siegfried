<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_30.html">&lt;&lt;&lt; vorige Seite</a>&nbsp;&nbsp;<a href="nib_n_32.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>31. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie die herren</i></h4>
<h4><i>ze kirchen giengen</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>1849</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">M</span>ir chvlent so di ringe <span class="f_canus">|</span> so sprach volker</h3>
<h3>ia waene div naht vns welle <span class="f_canus">|</span> nv niht wern mer</h3>
<h3>ich chivs ez von dem lvfte <span class="f_canus">|</span> ez ist schiere tach</h3>
<h3>do wachten si do manigen <span class="f_canus">|</span> der noch slaffende lach</h3>
</td></tr><tr><td width="50" style="text-align:left;vertical-align:baseline;"><h6>1850</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do erschein der liehte morgen <span class="f_canus">|</span> den gesten in den sal</h3>
<h3>hagen begonde wechen <span class="f_canus">|</span> di ritter veber al</h3>
<h3>ob si zv dem mvenster <span class="f_canus">|</span> cer messe wolden gan</h3>
<h3>nach sitten cristenliche <span class="f_canus">|</span> man vil livten began</h3>
</td></tr><tr><td width="50" style="text-align:left;vertical-align:baseline;"><h6>1851</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si svngen vngeliche <span class="f_canus">|</span> daz da vil wol schein</h3>
<h3>cristen vnde heiden <span class="f_canus">|</span> di warn niht enein</h3>
<h3>do wolden zv der kirchen <span class="f_canus">|</span> di gventheres man</h3>
<h3>si waren von den betten <span class="f_canus">|</span> al geliche gestan</h3>
</td></tr><tr><td width="50" style="text-align:left;vertical-align:baseline;"><h6>1852</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do naeten sich di rechen <span class="f_canus">|</span> in also gvt gewant</h3>
<h3>daz nie helde maere <span class="f_canus">|</span> in deheines chveneges lant</h3>
<h3>ie bezzer kleider braten <span class="f_canus">|</span> daz was hagenen leit</h3>
<h3>er sprach ia svlt ir helde <span class="f_canus">|</span> hi tragen anderiv chleit</h3>
</td></tr><tr><td width="50" style="text-align:left;vertical-align:baseline;"><h6>1853</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia sint iv doch genvgen <span class="f_canus">|</span> div maere wol bechant</h3>
<h3>nv trage fver di rosen <span class="f_canus">|</span> div waffen an der hant</h3>
<h3>fver shapel wol gesteinet <span class="f_canus">|</span> di liehten helme gvt</h3>
<h3>sit daz wir wol erchennen <span class="f_canus">|</span> der argen criemhilden mvot</h3>
</td></tr><tr><td width="50" style="text-align:left;vertical-align:baseline;"><h6>1854</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wir mvzen hivte striten <span class="f_canus">|</span> daz wil ich iv sagen</h3>
<h3>ir svlt fver siden hemde <span class="f_canus">|</span> di halsperge tragen</h3>
<h3>vnd fver di richen mentel <span class="f_canus">|</span> di gvten schilde wit</h3>
<h3>ob iemen mit iv zvrne <span class="f_canus">|</span> daz ir vil werliche sit</h3>
</td></tr><tr><td width="50" style="text-align:left;vertical-align:baseline;"><h6>1855</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mine lieben <span class="f_canus">|</span> darzv mage vnd man</h3>
<h3>ir svlt vil willechlichen <span class="f_canus">|</span> zv der kirchen gan</h3>
<h3>vnde chlaget got dem richen <span class="f_canus">|</span> iwer sorge vnd iwer not</h3>
<h3>vnd wizzet sicherlichen <span class="f_canus">|</span> daz vns nahet der tot</h3>
</td></tr><tr><td width="50" style="text-align:left;vertical-align:baseline;"><h6>1856</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irn svlt ovch niht vergezen <span class="f_canus">|</span> swaz ir habet getan</h3>
<h3>vnde svlt vil vlizzechliche <span class="f_canus">|</span> da gein gote stan</h3>
<h3>des wil ich ivch warnen <span class="f_canus">|</span> rechen vil her</h3>
<h3>ez en welle got von himle <span class="f_canus">|</span> ir vernemet messe nimmer mer</h3>
</td></tr><tr><td width="50" style="text-align:left;vertical-align:baseline;"><h6>1857</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">svs giengen zv dem mvenster <span class="f_canus">|</span> di fvrsten vnd ir man</h3>
<h3>vf dem vronem vrithove <span class="f_canus">|</span> da hiez si stille stan</h3>
<h3>hagen der chvene <span class="f_canus">|</span> daz si sich schieden niht</h3>
<h3>er sprach ia weiz ez noch niemen <span class="f_canus">|</span> waz von den hivnen vns geschit</h3>
</td></tr><tr><td width="50" style="text-align:left;vertical-align:baseline;"><h6>1858</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">leget mine frivnde <span class="f_canus">|</span> di schilde fver den fvz</h3>
<h3>vnde geltet ob iv iemen welle <span class="f_canus">|</span> bieten swachen grvz</h3>
<h3>mit tieffen verchwunden <span class="f_canus">|</span> daz ist hagenen rat</h3>
<h3>daz ir so werdet fvnden <span class="f_canus">|</span> daz ez iv lobelichen stat</h3>
</td></tr><tr><td width="50" style="text-align:left;vertical-align:baseline;"><h6>1859</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">volker vnd hagene <span class="f_canus">|</span> di zwene giengen dan</h3>
<h3>fver daz wite mvenster <span class="f_canus">|</span> daz wart dvrh daz getan</h3>
<h3>daz si daz wolden wizen <span class="f_canus">|</span> daz des chveneges wip</h3>
<h3>mvse mit in dringen <span class="f_canus">|</span> ia was vil grimmech ir lip</h3>
</td></tr><tr><td width="50" style="text-align:left;vertical-align:baseline;"><h6>1860</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do chom der wirt des landes <span class="f_canus">|</span> vnd ovh sin schoene wip</h3>
<h3>mit richem gewande <span class="f_canus">|</span> gezieret was ir lip</h3>
<h3>vnd ovch vil sneller rechen <span class="f_canus">|</span> di man sach mit ir varn</h3>
<h3>do chos man hohe stovben <span class="f_canus">|</span> von der criemhilde scharn</h3>
</td></tr><tr><td width="50" style="text-align:left;vertical-align:baseline;"><h6>1861</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der chvenech riche <span class="f_canus">|</span> svs gewaffent sach</h3>
<h3>di chvenege vnd ir gesinde <span class="f_canus">|</span> wi balde er do sprach</h3>
<h3>wi sihe ich frivnde mine <span class="f_canus">|</span> vnder helme gan</h3>
<h3>mir ist leit vf mine triwe <span class="f_canus">|</span> vnd hat in iemen iht getan</h3>
</td></tr><tr><td width="50" style="text-align:left;vertical-align:baseline;"><h6>1862</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich solz in bvezen gerne <span class="f_canus">|</span> swi si dvnchet gvt</h3>
<h3>hat iemen in besweret <span class="f_canus">|</span> daz herce vnd ovch den mvt</h3>
<h3>des bringe ich si wol innen <span class="f_canus">|</span> daz ez mir ist vil leit</h3>
<h3>swaz si mir gebietent <span class="f_canus">|</span> des pin ich in alles bereit</h3>
</td></tr><tr><td width="50" style="text-align:left;vertical-align:baseline;"><h6>1863</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des antwurte hagene <span class="f_canus">|</span> vns hat niemen niht getan</h3>
<h3>ez ist sitte miner herren <span class="f_canus">|</span> daz si gewaffent gan</h3>
<h3>zallen hohgeziten <span class="f_canus">|</span> ce vollen drien tagen</h3>
<h3>swaz man vns hi getaete <span class="f_canus">|</span> wir soltenz eceln sagen</h3>
</td></tr><tr><td width="50" style="text-align:left;vertical-align:baseline;"><h6>1864</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil wol horte criemhilt <span class="f_canus">|</span> waz do hagen sprach</h3>
<h3>wi rehte fientliche <span class="f_canus">|</span> si im vnder sach</h3>
<h3>si ne wolde doch niht melden <span class="f_canus">|</span> den site von ir lant</h3>
<h3>swi lange si den hete daz <span class="f_canus">|</span> cen bvrgonden bechant</h3>
</td></tr><tr><td width="50" style="text-align:left;vertical-align:baseline;"><h6>1865</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swi grimme vnd swi starch <span class="f_canus">|</span> si in vient waere</h3>
<h3>het im iemen gesagt <span class="f_canus">|</span> div rehten maere</h3>
<h3>er het wol vnderstanden <span class="f_canus">|</span> daz doch sit da geshach</h3>
<h3>dvrch ir vil starche vbermvt <span class="f_canus">|</span> ir deheiner im es veriach</h3>
</td></tr><tr><td width="50" style="text-align:left;vertical-align:baseline;"><h6>1866</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do gi vil groziv menege <span class="f_canus">|</span> mit der chveneginne dan</h3>
<h3>do ne wolden dise zwene <span class="f_canus">|</span> doch niht hoher stan</h3>
<h3>zweir hande breite <span class="f_canus">|</span> daz was den hivnen leit</h3>
<h3>ia mvsen si sich dringen <span class="f_canus">|</span> mit den helden gemeit</h3>
</td></tr><tr><td width="50" style="text-align:left;vertical-align:baseline;"><h6>1867</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">eceln kameraere <span class="f_canus">|</span> di ne dvhte daz niht gvt</h3>
<h3>ia heten si den rechen <span class="f_canus">|</span> erzvernet do den mvt</h3>
<h3>wan daz si ne torsten <span class="f_canus">|</span> vor dem chvenege her</h3>
<h3>da was vil michel dringen <span class="f_canus">|</span> vnt do niht anders mer</h3>
</td></tr><tr><td width="50" style="text-align:left;vertical-align:baseline;"><h6>1868</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do man da gote gediende <span class="f_canus">|</span> vnt daz si wolden dan</h3>
<h3>vil balde chom cen rossen <span class="f_canus">|</span> vil manech hivnen man</h3>
<h3>do was bi criemhilde <span class="f_canus">|</span> manech schoniv meit</h3>
<h3>wol siben tvsent degene <span class="f_canus">|</span> bi der chveneginne reit</h3>
</td></tr><tr><td width="50" style="text-align:left;vertical-align:baseline;"><h6>1869</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">criemhilt mit ir vrowen <span class="f_canus">|</span> in div venster gesaz</h3>
<h3>zv ecel dem richen richen <span class="f_canus">|</span> vil liep was im daz</h3>
<h3>si wolden schowen riten <span class="f_canus">|</span> di helde vil gemeit</h3>
<h3>hey waz vremder recken <span class="f_canus">|</span> vor in vf dem hove reit</h3>
</td></tr><tr><td width="50" style="text-align:left;vertical-align:baseline;"><h6>1870</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do was ovch der marschalch <span class="f_canus">|</span> mit den knehten chomen</h3>
<h3>danchwart der vil chvene <span class="f_canus">|</span> der het zv zim genomen</h3>
<h3>sines herren ingesinde <span class="f_canus">|</span> von bvergonden lant</h3>
<h3>div ross man wol gesatelt <span class="f_canus">|</span> den chvenen nibelvngen vant</h3>
</td></tr><tr><td width="50" style="text-align:left;vertical-align:baseline;"><h6>1871</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si cen rossen chomen <span class="f_canus">|</span> di chvenege vnde ovch ir man</h3>
<h3>volker der starche <span class="f_canus">|</span> raten daz began</h3>
<h3>si solden bvhvrdiren <span class="f_canus">|</span> nach ir landes siten</h3>
<h3>des wart von den helden <span class="f_canus">|</span> sit vil herlich geritten</h3>
</td></tr><tr><td width="50" style="text-align:left;vertical-align:baseline;"><h6>1872</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der helt het in geraten <span class="f_canus">|</span> des si doch niht verdroz</h3>
<h3>der bvhvrt vnt daz shallen <span class="f_canus">|</span> div wurden beide groz</h3>
<h3>vffe den hoff vil witen <span class="f_canus">|</span> chom vil manech man</h3>
<h3>ecel vnde criemhilt <span class="f_canus">|</span> daz selbe schowen began</h3>
</td></tr><tr><td width="50" style="text-align:left;vertical-align:baseline;"><h6>1873</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vff den bvhvrt chomen <span class="f_canus">|</span> sehs hvndert degene</h3>
<h3>der dieteriches rechen <span class="f_canus">|</span> den gesten cegegene</h3>
<h3>si wolden chvrcewile <span class="f_canus">|</span> mit den bvrgonden han</h3>
<h3>het ers in gegvnnen <span class="f_canus">|</span> si hetenz gerne getan</h3>
</td></tr><tr><td width="50" style="text-align:left;vertical-align:baseline;"><h6>1874</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hey waz gvter rechen <span class="f_canus">|</span> in da nach reit</h3>
<h3>dem herren dieteriche <span class="f_canus">|</span> daem wart daz geseit</h3>
<h3>mit gvntheres mannen <span class="f_canus">|</span> daz spil er in verbot</h3>
<h3>er vorhte siner manne <span class="f_canus">|</span> des gie im sicherlichen not</h3>
</td></tr><tr><td width="50" style="text-align:left;vertical-align:baseline;"><h6>1875</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do dise von berne <span class="f_canus">|</span> gescheiden waren dan</h3>
<h3>do chomen von bechelaren <span class="f_canus">|</span> di rvedegeres man</h3>
<h3>fvnfhvndert vnder schilde <span class="f_canus">|</span> fver den sal geritten</h3>
<h3>liep waere dem margraven <span class="f_canus">|</span> daz siz heten vermitten</h3>
</td></tr><tr><td width="50" style="text-align:left;vertical-align:baseline;"><h6>1876</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do reit er wislichen <span class="f_canus">|</span> zv zin dvrh di schar</h3>
<h3>vnde sagete sinen degenen <span class="f_canus">|</span> si waeren des gewar</h3>
<h3>daz in vmmvte waeren <span class="f_canus">|</span> di gvntheres man</h3>
<h3>ob si den bvhvrt liezen <span class="f_canus">|</span> ez waere im liebe getan</h3>
</td></tr><tr><td width="50" style="text-align:left;vertical-align:baseline;"><h6>1877</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si von in geschieden <span class="f_canus">|</span> di helde vil gemeit</h3>
<h3>da chomen di von dveringen <span class="f_canus">|</span> als vns daz ist geseit</h3>
<h3>vnt der von tenemarchen <span class="f_canus">|</span> wol tvsent chvener man</h3>
<h3>von stichen sach man vliegen <span class="f_canus">|</span> vil der trvnzvne dan</h3>
</td></tr><tr><td width="50" style="text-align:left;vertical-align:baseline;"><h6>1878</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irnfrit vnde hawart <span class="f_canus">|</span> in den bvhvrt ritten</h3>
<h3>ir heten di von rine <span class="f_canus">|</span> vil stolzlich erbitten</h3>
<h3>si bvten manige tioste <span class="f_canus">|</span> den von dveringen lant</h3>
<h3>des wart von stichen dverchel <span class="f_canus">|</span> vil manich herlicher rant</h3>
</td></tr><tr><td width="50" style="text-align:left;vertical-align:baseline;"><h6>1879</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do chom der herre bloedelin <span class="f_canus">|</span> mit drin tvsent dar</h3>
<h3>ecel vnd criemhilt <span class="f_canus">|</span> namen sin vil wol war</h3>
<h3>wande vor in beiden <span class="f_canus">|</span> div ritterschapft geshach</h3>
<h3>div chveneginne ez gerne <span class="f_canus">|</span> dvrch leit der bvrgonden sach</h3>
</td></tr><tr><td width="50" style="text-align:left;vertical-align:baseline;"><h6>1880</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">scrvtan vnde gybecke <span class="f_canus">|</span> vf den bvhvrt ritten</h3>
<h3>ramvnch vnd hornboge <span class="f_canus">|</span> nach hivnisschen sitten</h3>
<h3>si hielten gegen den helden <span class="f_canus">|</span> von bvrgonden lant</h3>
<h3>di shefte draeten hohe <span class="f_canus">|</span> veber des kvneges sals want</h3>
</td></tr><tr><td width="50" style="text-align:left;vertical-align:baseline;"><h6>1881</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swes iemen da pflaege <span class="f_canus">|</span> so was ez niwan schal</h3>
<h3>man horte von schilde stoezzen <span class="f_canus">|</span> palas vnde sal</h3>
<h3>harte lvt erdiezzen <span class="f_canus">|</span> von gvntheres man</h3>
<h3>den lob daz sin gesinde <span class="f_canus">|</span> mit grozen eren gewan</h3>
</td></tr><tr><td width="50" style="text-align:left;vertical-align:baseline;"><h6>1882</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do was ir chvrcewile <span class="f_canus">|</span> so michel vnd groz</h3>
<h3>daz dvrch di chovertvere <span class="f_canus">|</span> der blanche sweiz do floz</h3>
<h3>von den gvten rossen <span class="f_canus">|</span> div di helde ritten</h3>
<h3>si versvchtenz an di hivnen <span class="f_canus">|</span> mit vil hohvertegen sitten</h3>
</td></tr><tr><td width="50" style="text-align:left;vertical-align:baseline;"><h6>1883</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvene recke <span class="f_canus">|</span> volker der spilman</h3>
<h3>ich waen vns dise recken <span class="f_canus">|</span> tverren niht bestan</h3>
<h3>ich hort ie sagen maere <span class="f_canus">|</span> si waeren vns gehaz</h3>
<h3>nv ne chvndez sich gefvegen <span class="f_canus">|</span> zware ninder baz</h3>
</td></tr><tr><td width="50" style="text-align:left;vertical-align:baseline;"><h6>1884</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">zen herbergen fveren <span class="f_canus">|</span> sprach aber volfger</h3>
<h3>sol man vns di moere <span class="f_canus">|</span> vnd riten danne mer</h3>
<h3>gegen abende <span class="f_canus">|</span> so des wirdet zit</h3>
<h3>waz op div chvneginne <span class="f_canus">|</span> den lop den bvergonden git</h3>
</td></tr><tr><td width="50" style="text-align:left;vertical-align:baseline;"><h6>1885</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sahens einen riter <span class="f_canus">|</span> so weigerlichen hie</h3>
<h3>daz al der hivnen <span class="f_canus">|</span> getet deheiner nie</h3>
<h3>ia moht er in den ziten <span class="f_canus">|</span> wol haben hercentrvt</h3>
<h3>er fvor so wol gechleidet <span class="f_canus">|</span> sam eines edeln ritters prvt</h3>
</td></tr><tr><td width="50" style="text-align:left;vertical-align:baseline;"><h6>1886</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber volker <span class="f_canus">|</span> wi moeht ich daz verlan</h3>
<h3>iener trvt der vrowen <span class="f_canus">|</span> mvz ein gepveze han</h3>
<h3>ez chvnde niemen gescheiden <span class="f_canus">|</span> er gat im an den lip</h3>
<h3>ichn rvche ich ob ez zverne <span class="f_canus">|</span> des kvenech eceln wip</h3>
</td></tr><tr><td width="50" style="text-align:left;vertical-align:baseline;"><h6>1887</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nein dvrch mine liebe <span class="f_canus">|</span> sprach der kvenech san</h3>
<h3>ez wizent vns di livte <span class="f_canus">|</span> vnd ob wir si bestan</h3>
<h3>ir lat iz heben di hivnen <span class="f_canus">|</span> daz fveget sich noch baz</h3>
<h3>dannoch der kvenech ecel <span class="f_canus">|</span> bi der chveneginne saz</h3>
</td></tr><tr><td width="50" style="text-align:left;vertical-align:baseline;"><h6>1888</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich wil den bvhvrt meren <span class="f_canus">|</span> sprach do hagene</h3>
<h3>lat di vrowen schowen <span class="f_canus">|</span> vnd di degene</h3>
<h3>wi wir chvennen riten <span class="f_canus">|</span> daz ist gvt getan</h3>
<h3>man git doh lop deheinen <span class="f_canus">|</span> des chvenech gventheres man</h3>
</td></tr><tr><td width="50" style="text-align:left;vertical-align:baseline;"><h6>1889</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">volker der vil snelle <span class="f_canus">|</span> den bvhvrt widerreit</h3>
<h3>daz wart sit maniger vrowen <span class="f_canus">|</span> vil groezliche leit</h3>
<h3>er stach dem richen hivnen <span class="f_canus">|</span> daz sper dvrch sinen lip</h3>
<h3>daz sach man sit beweinen <span class="f_canus">|</span> beide maget vnd wip</h3>
</td></tr><tr><td width="50" style="text-align:left;vertical-align:baseline;"><h6>1890</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil harte hvrtechliche <span class="f_canus">|</span> hagen vnde sine man</h3>
<h3>mit sehzech siner degene <span class="f_canus">|</span> riten er began</h3>
<h3>nach dem videlaere <span class="f_canus">|</span> da daz spil gesach</h3>
<h3>ecel vnde criemhilt <span class="f_canus">|</span> ez besheidenlichen sach</h3>
</td></tr><tr><td width="50" style="text-align:left;vertical-align:baseline;"><h6>1891</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do ne wolden di dri kvenege <span class="f_canus">|</span> den ir spileman</h3>
<h3>bi den fianden <span class="f_canus">|</span> niht ane hvte lan</h3>
<h3>da wart von tvsent helden <span class="f_canus">|</span> vil crepftelich geritten</h3>
<h3>si taten daz si wolden <span class="f_canus">|</span> in vil hohvertechlichen sitten</h3>
</td></tr><tr><td width="50" style="text-align:left;vertical-align:baseline;"><h6>1892</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">da der riche hivne <span class="f_canus">|</span> ce tode wart erslagen</h3>
<h3>man hort sine mage <span class="f_canus">|</span> rvoffen vnd chlagen</h3>
<h3>do rvft al daz gesinde <span class="f_canus">|</span> wer hat ez getan</h3>
<h3>daz hat der videlaere <span class="f_canus">|</span> volker der chvene spileman</h3>
</td></tr><tr><td width="50" style="text-align:left;vertical-align:baseline;"><h6>1893</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nach swerten vnd nach schilden <span class="f_canus">|</span> rieffen da zehant</h3>
<h3>des margraven mage <span class="f_canus">|</span> von der hivnen lant</h3>
<h3>si wolden volkeren <span class="f_canus">|</span> ce tode erslagen han</h3>
<h3>der wirt vz einem venster <span class="f_canus">|</span> vil harte gahen began</h3>
</td></tr><tr><td width="50" style="text-align:left;vertical-align:baseline;"><h6>1894</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do hvb sich von den livten <span class="f_canus">|</span> allenthalben schal</h3>
<h3>di chvenege vnde ir gesinde <span class="f_canus">|</span> erbeizten fver den sal</h3>
<h3>div ross ce rvcke stiezen <span class="f_canus">|</span> di bvergonden man</h3>
<h3>do chom der kvenech ecel <span class="f_canus">|</span> der herre ez scheiden began</h3>
</td></tr><tr><td width="50" style="text-align:left;vertical-align:baseline;"><h6>1895</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ein des hivnen mage <span class="f_canus">|</span> den er bi im vant</h3>
<h3>ein vil starchez waffen <span class="f_canus">|</span> brach er im vz der hant</h3>
<h3>do slvch ers alle widere <span class="f_canus">|</span> wand im was vil zorn</h3>
<h3>wi het ich minen dienest <span class="f_canus">|</span> an disen helden verlorn</h3>
</td></tr><tr><td width="50" style="text-align:left;vertical-align:baseline;"><h6>1896</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ob ir hi bi mir slveget <span class="f_canus">|</span> disen spilman</h3>
<h3>sprach der kvenech ecel <span class="f_canus">|</span> daz waere missetan</h3>
<h3>ich sach vil wol sin riten <span class="f_canus">|</span> do er den hivnen stach</h3>
<h3>daz ez von einem strvche <span class="f_canus">|</span> an sine schvlde gesach</h3>
</td></tr><tr><td width="50" style="text-align:left;vertical-align:baseline;"><h6>1897</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir mvezet mine geste <span class="f_canus">|</span> vride lazen han</h3>
<h3>do wart ir geleite <span class="f_canus">|</span> div ross div zoh man dan</h3>
<h3>zv den herbergen <span class="f_canus">|</span> si heten manegen kneht</h3>
<h3>di im mit vlize waren <span class="f_canus">|</span> zallem dieneste gereht</h3>
</td></tr><tr><td width="50" style="text-align:left;vertical-align:baseline;"><h6>1898</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der wirt mit sinen frivnden <span class="f_canus">|</span> in den palas gie</h3>
<h3>zorn er mer deheinen <span class="f_canus">|</span> da niht werden lie</h3>
<h3>do rihte man di tissche <span class="f_canus">|</span> daz wazer man in trvch</h3>
<h3>da heten di von rine <span class="f_canus">|</span> der starchen viende genvch</h3>
</td></tr><tr><td width="50" style="text-align:left;vertical-align:baseline;"><h6>1899</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">e di herren gesazen <span class="f_canus">|</span> des was harte lanch</h3>
<h3>div criemhilde sorge <span class="f_canus">|</span> si ce sere twanch</h3>
<h3>si sprach fverste von berne <span class="f_canus">|</span> ich svches dinen rat</h3>
<h3>helffe vnde genade <span class="f_canus">|</span> min dinch mir angestlichen stat</h3>
</td></tr><tr><td width="50" style="text-align:left;vertical-align:baseline;"><h6>1900</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des antwurte ir hildebrant <span class="f_canus">|</span> der recke lobelich</h3>
<h3>swer sleht di nibelvnge <span class="f_canus">|</span> der tvt iz ane mich</h3>
<h3>dvrch deheines shazes liebe <span class="f_canus">|</span> ez mach im werden leit</h3>
<h3>si sint noch vmbetwungen <span class="f_canus">|</span> di snellen ritter gemeit</h3>
</td></tr><tr><td width="50" style="text-align:left;vertical-align:baseline;"><h6>1901</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach in sinen zvehten <span class="f_canus">|</span> darzv her dieterich</h3>
<h3>di bete la beliben <span class="f_canus">|</span> chveneginne rich</h3>
<h3>mir habent dine mage <span class="f_canus">|</span> der leide niht getan</h3>
<h3>daz ich di degen chvene <span class="f_canus">|</span> mit strite welle bestan</h3>
</td></tr><tr><td width="50" style="text-align:left;vertical-align:baseline;"><h6>1902</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">div bet dich lvecel eret <span class="f_canus">|</span> vil edels fversten wip</h3>
<h3>daz dv dinen magen <span class="f_canus">|</span> raetest an den lip</h3>
<h3>si chomen vf genade <span class="f_canus">|</span> her in diz lant</h3>
<h3>sifrit ist vngerochen <span class="f_canus">|</span> von der dieteriches hant</h3>
</td></tr><tr><td width="50" style="text-align:left;vertical-align:baseline;"><h6>1903</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si der vntruwe <span class="f_canus">|</span> an dem bernaere nine vant</h3>
<h3>do lobtes also balde <span class="f_canus">|</span> in bloedelines hant</h3>
<h3>eine riche marche <span class="f_canus">|</span> di nvdvnch e besaz</h3>
<h3>sit do slvch in danchwart <span class="f_canus">|</span> daz er der gabe gar vergaz</h3>
</td></tr><tr><td width="50" style="text-align:left;vertical-align:baseline;"><h6>1904</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach dv solt mir helffen <span class="f_canus">|</span> herre bloedelin</h3>
<h3>ia sint in disem hvse <span class="f_canus">|</span> di viande min</h3>
<h3>di slvgen sifriden <span class="f_canus">|</span> den minen lieben man</h3>
<h3>swer mir daz hilffet rechen <span class="f_canus">|</span> dem bin ich immer vndertan</h3>
</td></tr><tr><td width="50" style="text-align:left;vertical-align:baseline;"><h6>1905</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des antwurte ir bloedelin <span class="f_canus">|</span> vrowe nv wizzet daz</h3>
<h3>ia ne getar ich in vor eceln <span class="f_canus">|</span> geraten cheinen haz</h3>
<h3>wande er di dine mage <span class="f_canus">|</span> vro vil gerne sihit</h3>
<h3>taet ich in iht ce leide <span class="f_canus">|</span> der kvnech vertrvege mir sin niht</h3>
</td></tr><tr><td width="50" style="text-align:left;vertical-align:baseline;"><h6>1906</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">neina herre bloedelin <span class="f_canus">|</span> ich pin dir immer holt</h3>
<h3>ia gib ich dir ce miete <span class="f_canus">|</span> silber vnde golt</h3>
<h3>vnde eine maget schoene <span class="f_canus">|</span> daz nvdvnges wip</h3>
<h3>so maht dv gerne trivten <span class="f_canus">|</span> den ir vil minnechlichen lip</h3>
</td></tr><tr><td width="50" style="text-align:left;vertical-align:baseline;"><h6>1907</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz lant zv den bvergen <span class="f_canus">|</span> wil ich dir allez geben</h3>
<h3>so maht dv ritter edel <span class="f_canus">|</span> mit vrevden immer leben</h3>
<h3>gewinnestv di marche <span class="f_canus">|</span> da nvdvnch inne saz</h3>
<h3>swaz ich dir gelobe hivte <span class="f_canus">|</span> mit triwen leist ich dir daz</h3>
</td></tr><tr><td width="50" style="text-align:left;vertical-align:baseline;"><h6>1908</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der herre blodelin <span class="f_canus">|</span> di miete da vernam</h3>
<h3>vnt daz im dvrch ir schoene <span class="f_canus">|</span> div vrowe wol gezam</h3>
<h3>mit strite wande er dienen <span class="f_canus">|</span> daz minnechliche wip</h3>
<h3>darvmbe mvose der recke <span class="f_canus">|</span> do verliesen den lip</h3>
</td></tr><tr><td width="50" style="text-align:left;vertical-align:baseline;"><h6>1909</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sprach cer chveneginne <span class="f_canus">|</span> get wider in den sal</h3>
<h3>e is iemen werde innen <span class="f_canus">|</span> so heb ich einen schal</h3>
<h3>ez mvz erarnen hagene <span class="f_canus">|</span> daz er iv hat getan</h3>
<h3>ich antwurte iv gebvnden <span class="f_canus">|</span> des kvenech gventheres man</h3>
</td></tr><tr><td width="50" style="text-align:left;vertical-align:baseline;"><h6>1910</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv waffent ivch sprach blodelin <span class="f_canus">|</span> alle mine man</h3>
<h3>wir svln den vianden <span class="f_canus">|</span> in di herberge gan</h3>
<h3>des wil mich niht erlazen <span class="f_canus">|</span> daz eceln wip</h3>
<h3>darvmbe svln wir helde <span class="f_canus">|</span> alle wagen den lip</h3>
</td></tr><tr><td width="50" style="text-align:left;vertical-align:baseline;"><h6>1911</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do div chveneginne <span class="f_canus">|</span> bloedelinen lie</h3>
<h3>in des strites willen <span class="f_canus">|</span> ce thisse si do gie</h3>
<h3>mit ecel dem chvenege <span class="f_canus">|</span> vnde ovch mit sinen man</h3>
<h3>si hete swinde raete <span class="f_canus">|</span> an di geste getan</h3>
</td></tr><tr><td width="50" style="text-align:left;vertical-align:baseline;"><h6>1912</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der strit niht anders <span class="f_canus">|</span> chvnde sin erhaben</h3>
<h3>criemhilt ir leit daz alte <span class="f_canus">|</span> in ir hercen was begraben</h3>
<h3>do hiez si tragen cen tissen <span class="f_canus">|</span> den eceln svn</h3>
<h3>wi chvnde ein wip dvrch rache <span class="f_canus">|</span> immer vreislicher getvn</h3>
</td></tr><tr><td width="50" style="text-align:left;vertical-align:baseline;"><h6>1913</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dar giengen an der stvnde <span class="f_canus">|</span> di eceln man</h3>
<h3>si trvgen ortlieben <span class="f_canus">|</span> den ivngen kvenech dan</h3>
<h3>zv der fversten thisse <span class="f_canus">|</span> da ovch hagen saz</h3>
<h3>des mvse daz chint ersterben <span class="f_canus">|</span> dvrch sinen mortlichen haz</h3>
</td></tr><tr><td width="50" style="text-align:left;vertical-align:baseline;"><h6>1914</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der kvenech riche <span class="f_canus">|</span> sinen svn ersach</h3>
<h3>zv sinen chonemagen <span class="f_canus">|</span> er gvetliche sprach</h3>
<h3>nv seht ir frivnt di mine <span class="f_canus">|</span> daz ist min einech svn</h3>
<h3>vnd ovch iwer swester <span class="f_canus">|</span> daz mach iv allen wesen frvm</h3>
</td></tr><tr><td width="50" style="text-align:left;vertical-align:baseline;"><h6>1915</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gevaehet er nach dem chvenne <span class="f_canus">|</span> ez wirt ein chvene man</h3>
<h3>rich vnd vil edel <span class="f_canus">|</span> starch vnde wolgetan</h3>
<h3>leb ich deheine wile <span class="f_canus">|</span> ich gip im zwelf lant</h3>
<h3>so mag iv wol gedienen <span class="f_canus">|</span> des edeln ortliebes hant</h3>
</td></tr><tr><td width="50" style="text-align:left;vertical-align:baseline;"><h6>1916</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">darvmbe bit ich gerne <span class="f_canus">|</span> ivch liebe frivnde min</h3>
<h3>swenne ir ce lande ritet <span class="f_canus">|</span> wider an den rin</h3>
<h3>so svlt ir mit iv fveren <span class="f_canus">|</span> iwerr swester svn</h3>
<h3>vnd svlt ovch an dem chinde <span class="f_canus">|</span> vil genaedechlichen tvn</h3>
</td></tr><tr><td width="50" style="text-align:left;vertical-align:baseline;"><h6>1917</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnde ziehet in cen eren <span class="f_canus">|</span> vnz er werde ce man</h3>
<h3>hat iv in dem lande <span class="f_canus">|</span> iemen iht getan</h3>
<h3>daz hilffet er iv rechen <span class="f_canus">|</span> gewehsset im sin lip</h3>
<h3>di rede hort ovch criemhilt <span class="f_canus">|</span> des kvenech eceln wip</h3>
</td></tr><tr><td width="50" style="text-align:left;vertical-align:baseline;"><h6>1918</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">im solden wol getruwen <span class="f_canus">|</span> dise degene</h3>
<h3>gewuehs er ceinem manne <span class="f_canus">|</span> so sprach hagene</h3>
<h3>doch ist der kvenech ivnge <span class="f_canus">|</span> so veichlich getan</h3>
<h3>man sol mich sehen selten <span class="f_canus">|</span> ce hove nach ortliebe gan</h3>
</td></tr><tr><td width="50" style="text-align:left;vertical-align:baseline;"><h6>1919</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der chvenech an hagenen blichte <span class="f_canus">|</span> div rede was im leit</h3>
<h3>swi niht darvmbe redete <span class="f_canus">|</span> der fverste vil gemeit</h3>
<h3>ez betrvbete im sin herce <span class="f_canus">|</span> vnde beswarete im den mvt</h3>
<h3>do ne was der hagen wille <span class="f_canus">|</span> niht ce chvercewile gvt</h3>
</td></tr><tr><td width="50" style="text-align:left;vertical-align:baseline;"><h6>1920</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ez tet den fversten allen <span class="f_canus">|</span> mit dem kvenege we</h3>
<h3>daz hagen von sinem chinde <span class="f_canus">|</span> het gesprochen e</h3>
<h3>daz siz vetragen solden <span class="f_canus">|</span> daz was in vngemach</h3>
<h3>sin wessen niht der maere <span class="f_canus">|</span> waz von dem recken sit geschach</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_30.html">&lt;&lt;&lt; vorige Seite</a>&nbsp;&nbsp;<a href="nib_n_32.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
