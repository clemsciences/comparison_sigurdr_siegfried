<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_32.html">&lt;&lt;&lt; vorige Seite</a>&nbsp;&nbsp;<a href="nib_n_34.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>33. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie die bvrgonden</i></h4>
<h4><i>mit den hevnen striten</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>1951</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">A</span>lso der chvene danchwart <span class="f_canus">|</span> vnder di tver getrat</h3>
<h3>daz eceln gesinde <span class="f_canus">|</span> er hoher wichen bat</h3>
<h3>mit blvte was bervnnen <span class="f_canus">|</span> allez sin gewant</h3>
<h3>ein vil starchez waffen <span class="f_canus">|</span> daz trvg er bloz an siner hant</h3>
</td></tr><tr><td width="50" style="text-align:left;vertical-align:baseline;"><h6>1952</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil lvt rief do danchwart <span class="f_canus">|</span> zv dem degene</h3>
<h3>ir sitzet al ce lange <span class="f_canus">|</span> brvder hagene</h3>
<h3>iv vnde got von himele <span class="f_canus">|</span> chlag ich vnser not</h3>
<h3>ritter vnde knehte <span class="f_canus">|</span> sint in den herbergen tot</h3>
</td></tr><tr><td width="50" style="text-align:left;vertical-align:baseline;"><h6>1953</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er rief im hin engegene <span class="f_canus">|</span> wer hat daz getan</h3>
<h3>daz het der herre blodelin <span class="f_canus">|</span> vnde sine man</h3>
<h3>ovch hat ers ser engolten <span class="f_canus">|</span> daz wil ich iv sagen</h3>
<h3>ich han mit minen handen <span class="f_canus">|</span> im sin hovbet abe geslagen</h3>
</td></tr><tr><td width="50" style="text-align:left;vertical-align:baseline;"><h6>1954</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz ist ein schade chleine <span class="f_canus">|</span> sprach aber hagene</h3>
<h3>da man saget maere <span class="f_canus">|</span> von einem degene</h3>
<h3>ob er von rechen henden <span class="f_canus">|</span> verlivset sinen lip</h3>
<h3>in svln deste ringer <span class="f_canus">|</span> chlagen waetlichiv wip</h3>
</td></tr><tr><td width="50" style="text-align:left;vertical-align:baseline;"><h6>1955</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv saget mir brvder danchwart <span class="f_canus">|</span> wi sit ir so rot</h3>
<h3>ich wene ir von vinden <span class="f_canus">|</span> lidet groze not</h3>
<h3>ist er inder ime lande <span class="f_canus">|</span> derz iv hat getan</h3>
<h3>in en nert der vbel tivfel <span class="f_canus">|</span> ez mvz im an sin leben gan</h3>
</td></tr><tr><td width="50" style="text-align:left;vertical-align:baseline;"><h6>1956</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dv sihest mich wol gesvnden <span class="f_canus">|</span> min wat ist blvtes naz</h3>
<h3>von anderr manne wunden <span class="f_canus">|</span> ist mir geschehen daz</h3>
<h3>der ich also manegen <span class="f_canus">|</span> hivte han erslagen</h3>
<h3>ob ich es swern solde <span class="f_canus">|</span> ine chvndiz nimmer gesagen</h3>
</td></tr><tr><td width="50" style="text-align:left;vertical-align:baseline;"><h6>1957</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sprach brvder danchwart <span class="f_canus">|</span> so hvetet vns der tver</h3>
<h3>vnde lat der hivnen einen <span class="f_canus">|</span> chomen niht derfver</h3>
<h3>ich wil reden mit den recken <span class="f_canus">|</span> als vns des twinget not</h3>
<h3>vnser ingesinde <span class="f_canus">|</span> lit vor in vnverdienet tot</h3>
</td></tr><tr><td width="50" style="text-align:left;vertical-align:baseline;"><h6>1958</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sol ich sin chameraere <span class="f_canus">|</span> sprach der chvene man</h3>
<h3>also richen chvenegen <span class="f_canus">|</span> ich gedienen chan</h3>
<h3>so pflige ich der stiegen <span class="f_canus">|</span> nach den eren min</h3>
<h3>den criemhilde degenen <span class="f_canus">|</span> chvnde leider niht gesin</h3>
</td></tr><tr><td width="50" style="text-align:left;vertical-align:baseline;"><h6>1959</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mich nimt des michel wunder <span class="f_canus">|</span> sprach aber hagene</h3>
<h3>waz nv hinne rvnen <span class="f_canus">|</span> di hivnen degene</h3>
<h3>si waen liht des enbaeren <span class="f_canus">|</span> der an der tvr da stat</h3>
<h3>vnt div hovemaere <span class="f_canus">|</span> gesaget den bvergonden hat</h3>
</td></tr><tr><td width="50" style="text-align:left;vertical-align:baseline;"><h6>1960</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich han vernomen lange <span class="f_canus">|</span> von criemhilde sagen</h3>
<h3>daz si ir herceleide <span class="f_canus">|</span> wold niht vertragen</h3>
<h3>nv trinchen wir di minne <span class="f_canus">|</span> vnde gelten skveneges win</h3>
<h3>der ivnge vogt der hivnen <span class="f_canus">|</span> der mvz der erste sin</h3>
</td></tr><tr><td width="50" style="text-align:left;vertical-align:baseline;"><h6>1961</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do slvch daz chint ortlieben <span class="f_canus">|</span> hagen der helt gvt</h3>
<h3>daz im gegen der hende <span class="f_canus">|</span> ame swerte vloz daz blvt</h3>
<h3>vnt daz dem chvenege <span class="f_canus">|</span> daz hovbet spranch in di shoz</h3>
<h3>do hvb sich vnder degenen <span class="f_canus">|</span> ein mort vil grimmech vnde groz</h3>
</td></tr><tr><td width="50" style="text-align:left;vertical-align:baseline;"><h6>1962</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">darnach slvg er dem magtzogen <span class="f_canus">|</span> einen swinden slach</h3>
<h3>mit beiden sinen henden <span class="f_canus">|</span> der des chindes pflach</h3>
<h3>daz im daz hovbet schiere <span class="f_canus">|</span> vor dem thisse nider lach</h3>
<h3>ez was ein iamerlichez lon <span class="f_canus">|</span> daz er dem magtzogen wach</h3>
</td></tr><tr><td width="50" style="text-align:left;vertical-align:baseline;"><h6>1963</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sach vor eceln thisse <span class="f_canus">|</span> einen spilman</h3>
<h3>hagen in sinem zorne <span class="f_canus">|</span> gahen dar began</h3>
<h3>er slvch im vf der videlen <span class="f_canus">|</span> ab di zeswen hant</h3>
<h3>daz habe dir ce botschepfte <span class="f_canus">|</span> in der bvrgonden lant</h3>
</td></tr><tr><td width="50" style="text-align:left;vertical-align:baseline;"><h6>1964</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">so we mir miner hende <span class="f_canus">|</span> sprach werbel der spilman</h3>
<h3>her hagen von tronege <span class="f_canus">|</span> waz het ich iv getan</h3>
<h3>ich chom vf groze triwe <span class="f_canus">|</span> in iwerr herren lant</h3>
<h3>wi chlinge ich nv di done <span class="f_canus">|</span> sit ich verlorn han di hant</h3>
</td></tr><tr><td width="50" style="text-align:left;vertical-align:baseline;"><h6>1965</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hagen geahtet ringe <span class="f_canus">|</span> gevidelte er nimmer mer</h3>
<h3>do frvmt er in dem hvse <span class="f_canus">|</span> div mortgrimmen ser</h3>
<h3>an den eceln rechen <span class="f_canus">|</span> der er so vil erslvch</h3>
<h3>do braht er in dem hvse <span class="f_canus">|</span> livtes ce tode genvch</h3>
</td></tr><tr><td width="50" style="text-align:left;vertical-align:baseline;"><h6>1966</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">volker der vil snelle <span class="f_canus">|</span> von dem thisse spranch</h3>
<h3>sin videlboge im lvt <span class="f_canus">|</span> an siner hende erchlanch</h3>
<h3>do videlte vngefvge <span class="f_canus">|</span> gvntheres spilman</h3>
<h3>hey waz er im ce viende <span class="f_canus">|</span> der chvenen hivnen gewan</h3>
</td></tr><tr><td width="50" style="text-align:left;vertical-align:baseline;"><h6>1967</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ovch sprvngen von den thissen <span class="f_canus">|</span> di drie chvenege her</h3>
<h3>si woldenz gerne scheiden <span class="f_canus">|</span> e daz shaden geshaehe mer</h3>
<h3>si ne mohtenz mit ir sinnen <span class="f_canus">|</span> do niht vnderstan</h3>
<h3>do volker vnde hagene <span class="f_canus">|</span> so sere wueten began</h3>
</td></tr><tr><td width="50" style="text-align:left;vertical-align:baseline;"><h6>1968</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sach der vogt von rine <span class="f_canus">|</span> vngescheiden den strit</h3>
<h3>do slvch der fvrste selbe <span class="f_canus">|</span> vil manige wunden wit</h3>
<h3>dvrch di liehten ringe <span class="f_canus">|</span> den vianden sin</h3>
<h3>er was ein helt cen handen <span class="f_canus">|</span> daz tet er groezliche schin</h3>
</td></tr><tr><td width="50" style="text-align:left;vertical-align:baseline;"><h6>1969</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do chom ovch zv dem strite <span class="f_canus">|</span> der starche gernot</h3>
<h3>ia frvmte er der hivnen <span class="f_canus">|</span> vil manegen helt tot</h3>
<h3>mit einem sharpfem swerte <span class="f_canus">|</span> daz gab im rvedeger</h3>
<h3>den eceln rechen <span class="f_canus">|</span> tet er div groezlichen ser</h3>
</td></tr><tr><td width="50" style="text-align:left;vertical-align:baseline;"><h6>1970</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der ivnge svn vrovn vten <span class="f_canus">|</span> zv dem strite spranch</h3>
<h3>sin waffen herlichen <span class="f_canus">|</span> dvrch di helm erchlanch</h3>
<h3>den eceln recken <span class="f_canus">|</span> vzer hivnen lant</h3>
<h3>da tet vil michel wunder <span class="f_canus">|</span> des chvenen giselheres hant</h3>
</td></tr><tr><td width="50" style="text-align:left;vertical-align:baseline;"><h6>1971</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swi frvm si alle waeren <span class="f_canus">|</span> di chvnege vnd alle ir man</h3>
<h3>doch sach man vor in allen <span class="f_canus">|</span> giselheren stan</h3>
<h3>gegen den vianden <span class="f_canus">|</span> er was ein helt gvt</h3>
<h3>er frvmt da mit wunden <span class="f_canus">|</span> vil manegen vallen in daz plvt</h3>
</td></tr><tr><td width="50" style="text-align:left;vertical-align:baseline;"><h6>1972</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ovch werten sich vil sere <span class="f_canus">|</span> di eceln man</h3>
<h3>do sach man di geste <span class="f_canus">|</span> hohwende stan</h3>
<h3>mit den vil liehten swerten <span class="f_canus">|</span> dvrh des chveneges sal</h3>
<h3>do horte man allenthalben <span class="f_canus">|</span> von wuffe grozen schal</h3>
</td></tr><tr><td width="50" style="text-align:left;vertical-align:baseline;"><h6>1973</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do wolden di darvz <span class="f_canus">|</span> zir frivnde sin darin</h3>
<h3>di namen an den tvernen <span class="f_canus">|</span> vil chleinen gewin</h3>
<h3>do waeren di darinne <span class="f_canus">|</span> vil gerne fver den sal</h3>
<h3>danchwart liez ir deheinen <span class="f_canus">|</span> di stiegen vf vnde ovch ce tal</h3>
</td></tr><tr><td width="50" style="text-align:left;vertical-align:baseline;"><h6>1974</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des hvb sich vor dem tvrne <span class="f_canus">|</span> vil starcher gedranch</h3>
<h3>vnde ovch von den swerten <span class="f_canus">|</span> grozer helmechlanch</h3>
<h3>des chom der chvene danchwart <span class="f_canus">|</span> in eine groze not</h3>
<h3>daz besorgete sin brvder <span class="f_canus">|</span> als im sin triwe daz gebot</h3>
</td></tr><tr><td width="50" style="text-align:left;vertical-align:baseline;"><h6>1975</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil lvte rief do hagene <span class="f_canus">|</span> voelkeren an</h3>
<h3>seht ir dort geselle <span class="f_canus">|</span> minen brvder stan</h3>
<h3>vor hivnisschen recken <span class="f_canus">|</span> vnder starchen slegen</h3>
<h3>vrivnt nert mir den brvder <span class="f_canus">|</span> e wir vliesen den degen</h3>
</td></tr><tr><td width="50" style="text-align:left;vertical-align:baseline;"><h6>1976</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz tvn ich sicherlichen <span class="f_canus">|</span> sprach der spilman</h3>
<h3>er begonde videlende <span class="f_canus">|</span> dvrch den palas gan</h3>
<h3>ein hertez swert im ofte <span class="f_canus">|</span> an siner hende erchlanch</h3>
<h3>di recken von dem rine <span class="f_canus">|</span> im sageten grozlichen danch</h3>
</td></tr><tr><td width="50" style="text-align:left;vertical-align:baseline;"><h6>1977</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">volker der chvene <span class="f_canus">|</span> zv danchwarten sprach</h3>
<h3>ir habt erlitten hivte <span class="f_canus">|</span> vil grozen vngemach</h3>
<h3>mich bat iwer brvder <span class="f_canus">|</span> dvrch helfe zv ziv gan</h3>
<h3>welt ir nv sin darvze <span class="f_canus">|</span> so wil ich innerthalben stan</h3>
</td></tr><tr><td width="50" style="text-align:left;vertical-align:baseline;"><h6>1978</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">danchwart der snelle <span class="f_canus">|</span> stvnt vzerthalp der tver</h3>
<h3>er werte in ir stiege <span class="f_canus">|</span> swaz ir chom darfver</h3>
<h3>des horte man waffen hellen <span class="f_canus">|</span> den helden an der hant</h3>
<h3>sam tet ovch innerthalben <span class="f_canus">|</span> volker von bvrgonden lant</h3>
</td></tr><tr><td width="50" style="text-align:left;vertical-align:baseline;"><h6>1979</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der chvene videlaere <span class="f_canus">|</span> rief veber di menege</h3>
<h3>der sal ist wol beslozen <span class="f_canus">|</span> min vrint her hagene</h3>
<h3>ia ist also verschranchet <span class="f_canus">|</span> div eceln tver</h3>
<h3>von zweir helde handen <span class="f_canus">|</span> den gent wol tvsent rigel fver</h3>
</td></tr><tr><td width="50" style="text-align:left;vertical-align:baseline;"><h6>1980</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do von tronege hagene <span class="f_canus">|</span> di tver sah so behvt</h3>
<h3>den schilt warf do ce rvke <span class="f_canus">|</span> der maere helt gvt</h3>
<h3>do begond er erste rechen <span class="f_canus">|</span> daz im was getan</h3>
<h3>do heten sine viande <span class="f_canus">|</span> cem lebene deheiner slahte wan</h3>
</td></tr><tr><td width="50" style="text-align:left;vertical-align:baseline;"><h6>1981</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der vogt von rine <span class="f_canus">|</span> reht daz ersach</h3>
<h3>daz hagen der starche <span class="f_canus">|</span> so manegen helm brach</h3>
<h3>der chvenech der amelvnge <span class="f_canus">|</span> spranch vf eine banch</h3>
<h3>er sprach hie shenchet hagene <span class="f_canus">|</span> daz allerwirsiste tranch</h3>
</td></tr><tr><td width="50" style="text-align:left;vertical-align:baseline;"><h6>1982</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der wirt het groze sorge <span class="f_canus">|</span> als im do daz gezam</h3>
<h3>waz man im lieber vrivnde <span class="f_canus">|</span> vor sinen ovgen nam</h3>
<h3>wande er vor sinen vinden <span class="f_canus">|</span> vil chvme da genas</h3>
<h3>er saz vil angestlichen <span class="f_canus">|</span> was half in daz er kvenech was</h3>
</td></tr><tr><td width="50" style="text-align:left;vertical-align:baseline;"><h6>1983</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">criemhilt div riche <span class="f_canus">|</span> rief dieterichen an</h3>
<h3>nv hilf mir ritter edele <span class="f_canus">|</span> mit dem leben dan</h3>
<h3>dvrch aller fversten tvgende <span class="f_canus">|</span> vzer amelvnge lant</h3>
<h3>wand erreichet mich hagene <span class="f_canus">|</span> ich han den tot an der hant</h3>
</td></tr><tr><td width="50" style="text-align:left;vertical-align:baseline;"><h6>1984</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi sol ich iv nv gehelffen <span class="f_canus">|</span> sprach her dieterich</h3>
<h3>edeliv chvneginne <span class="f_canus">|</span> nv sorge ich vmbe mich</h3>
<h3>ez sint so sere erzvernet <span class="f_canus">|</span> di gvntheres man</h3>
<h3>daz ich an disen ziten <span class="f_canus">|</span> gefriden niemen chan</h3>
</td></tr><tr><td width="50" style="text-align:left;vertical-align:baseline;"><h6>1985</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">neina herre dieterich <span class="f_canus">|</span> vil edel ritter gvt</h3>
<h3>laza hivte schinen <span class="f_canus">|</span> den tvgentlichen mvt</h3>
<h3>daz dv mir helfest hinnen <span class="f_canus">|</span> oder ich belibe tot</h3>
<h3>der sorge gie criemhilde <span class="f_canus">|</span> vil harte groezliche not</h3>
</td></tr><tr><td width="50" style="text-align:left;vertical-align:baseline;"><h6>1986</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz wil versvchen <span class="f_canus">|</span> ob ich iv gehelfen chan</h3>
<h3>wande ich in manegen ziten <span class="f_canus">|</span> nie gesehen han</h3>
<h3>so bitterlich erzvernet <span class="f_canus">|</span> so manegen ritter gvt</h3>
<h3>ia sah er dvrch di helme <span class="f_canus">|</span> von swerten springen daz plvt</h3>
</td></tr><tr><td width="50" style="text-align:left;vertical-align:baseline;"><h6>1987</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit krapf begonde rvfen <span class="f_canus">|</span> der degen vzerchorn</h3>
<h3>daz sin stimme erlvte <span class="f_canus">|</span> alsam ein wisentes horn</h3>
<h3>vnt daz div bvrch vil wite <span class="f_canus">|</span> von siner crapft erdoz</h3>
<h3>div sterche dieteriches <span class="f_canus">|</span> was vnmaezliche groz</h3>
</td></tr><tr><td width="50" style="text-align:left;vertical-align:baseline;"><h6>1988</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do gehorte gventher <span class="f_canus">|</span> rvffen disen man</h3>
<h3>in dem herten stvrme <span class="f_canus">|</span> losen er began</h3>
<h3>er sprach dieteriches stimme <span class="f_canus">|</span> ist in min ore chomen</h3>
<h3>ich waene im vnser degene <span class="f_canus">|</span> im haben etwaen hi benomen</h3>
</td></tr><tr><td width="50" style="text-align:left;vertical-align:baseline;"><h6>1989</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich sih in vf dem thisse <span class="f_canus">|</span> er winchet mit der hant</h3>
<h3>ir frivnt vnde mage <span class="f_canus">|</span> von bvergonden lant</h3>
<h3>gehabt vf des strites <span class="f_canus">|</span> lat hoeren vnde sehen</h3>
<h3>waz hi dem degene <span class="f_canus">|</span> von minen mannen si geschehen</h3>
</td></tr><tr><td width="50" style="text-align:left;vertical-align:baseline;"><h6>1990</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der kvenech gventher <span class="f_canus">|</span> bat vnde ovch gebot</h3>
<h3>si habten vf mit swerten <span class="f_canus">|</span> in des strites not</h3>
<h3>daz was gewalt vil grozer <span class="f_canus">|</span> daz da niemen slvch</h3>
<h3>ia vragete den von berne <span class="f_canus">|</span> der maere schiere genvch</h3>
</td></tr><tr><td width="50" style="text-align:left;vertical-align:baseline;"><h6>1991</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sprach vil edel dieterich <span class="f_canus">|</span> waz ist iv hi getan</h3>
<h3>von den minen vrivnden <span class="f_canus">|</span> willen ich des han</h3>
<h3>bvze vnde svne der <span class="f_canus">|</span> bin ich iv bereit</h3>
<h3>swaz iv iemen taete <span class="f_canus">|</span> daz waer mir innechlichen leit</h3>
</td></tr><tr><td width="50" style="text-align:left;vertical-align:baseline;"><h6>1992</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der herre dieterich <span class="f_canus">|</span> mir ist niht getan</h3>
<h3>lat mich vz dem hvse <span class="f_canus">|</span> mit iwerem vride gan</h3>
<h3>von disem herten strite <span class="f_canus">|</span> mit dem gesinde min</h3>
<h3>daz wil ich sicherlichen <span class="f_canus">|</span> immer dienende sin</h3>
</td></tr><tr><td width="50" style="text-align:left;vertical-align:baseline;"><h6>1993</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi vliehet ir so schiere <span class="f_canus">|</span> sprach do wolfrat</h3>
<h3>ia hat der videlaere <span class="f_canus">|</span> di tver ni so verspart</h3>
<h3>wir entsliezen so wite <span class="f_canus">|</span> daz wir dar fver gan</h3>
<h3>nv swiget sprach her dieterich <span class="f_canus">|</span> ir habet den tivel getan</h3>
</td></tr><tr><td width="50" style="text-align:left;vertical-align:baseline;"><h6>1994</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der kvenech gventher <span class="f_canus">|</span> erlovben ich iv wil</h3>
<h3>fvret vze dem hvse <span class="f_canus">|</span> lvecel oder vil</h3>
<h3>ane mine vinde <span class="f_canus">|</span> di svln hi bestan</h3>
<h3>si hant mir hi cen hivnen <span class="f_canus">|</span> so rehte leide getan</h3>
</td></tr><tr><td width="50" style="text-align:left;vertical-align:baseline;"><h6>1995</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do er daz gehorte <span class="f_canus">|</span> vnder arme er besloz</h3>
<h3>di edeln kveneginne <span class="f_canus">|</span> der sorge div was groz</h3>
<h3>do fvrt er anderthalben <span class="f_canus">|</span> eceln mit im dan</h3>
<h3>ovch mit dieteriche <span class="f_canus">|</span> sehs hvndert waetlicher man</h3>
</td></tr><tr><td width="50" style="text-align:left;vertical-align:baseline;"><h6>1996</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der margrave <span class="f_canus">|</span> der edel rvedger</h3>
<h3>sol aber vzem hvse <span class="f_canus">|</span> iemen chomen mer</h3>
<h3>di iv doch gerne dienen <span class="f_canus">|</span> daz lazet vns vernemen</h3>
<h3>so sol ovch vride staeter <span class="f_canus">|</span> den gvten vienden gezemen</h3>
</td></tr><tr><td width="50" style="text-align:left;vertical-align:baseline;"><h6>1997</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des antwurte giselher <span class="f_canus">|</span> von bvrgonden lant</h3>
<h3>vride vnde svne <span class="f_canus">|</span> si iv von vns bechant</h3>
<h3>sit ir sit triwen staete <span class="f_canus">|</span> ir vnde iwer man</h3>
<h3>ir svlt vnangestlichen <span class="f_canus">|</span> mit iwern vrivnden hinnen gan</h3>
</td></tr><tr><td width="50" style="text-align:left;vertical-align:baseline;"><h6>1998</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do rvedeger der herre <span class="f_canus">|</span> gervmete den sal</h3>
<h3>fvnfhvndert oder mere <span class="f_canus">|</span> im volgeten veber al</h3>
<h3>der von baechelaren <span class="f_canus">|</span> vrivnt vnde siner man</h3>
<h3>von dem chvenege rvedeger <span class="f_canus">|</span> schaden grozen sit gewan</h3>
</td></tr><tr><td width="50" style="text-align:left;vertical-align:baseline;"><h6>1999</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sach ein hivnen recke <span class="f_canus">|</span> eceln gan</h3>
<h3>bi dieteriche nahen <span class="f_canus">|</span> genozen wold er sin han</h3>
<h3>dem gap der videlaere <span class="f_canus">|</span> einen solhen slach</h3>
<h3>daz im vor eceln fvzzen <span class="f_canus">|</span> daz hovbet schiere gelach</h3>
</td></tr><tr><td width="50" style="text-align:left;vertical-align:baseline;"><h6>2000</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der wirt des landes <span class="f_canus">|</span> chom fver daz hvs gegan</h3>
<h3>do chert er sich hin widere <span class="f_canus">|</span> vnde sach volkeren an</h3>
<h3>owe mir dirre geste <span class="f_canus">|</span> dice ist ein grimmigiv not</h3>
<h3>daz alle mine recken <span class="f_canus">|</span> svln vor in wesen tot</h3>
</td></tr><tr><td width="50" style="text-align:left;vertical-align:baseline;"><h6>2001</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ach we der hohgezite <span class="f_canus">|</span> sprach der chvenech her</h3>
<h3>da vihtet einer inne <span class="f_canus">|</span> der heizet voelker</h3>
<h3>als ein eber wilde <span class="f_canus">|</span> vnde ist ein spilman</h3>
<h3>ich danches minem heile <span class="f_canus">|</span> daz ich dem tivel entran</h3>
</td></tr><tr><td width="50" style="text-align:left;vertical-align:baseline;"><h6>2002</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sine leiche lvtent vbele <span class="f_canus">|</span> sine zvege di sint rot</h3>
<h3>ia vellent sine doene <span class="f_canus">|</span> vil manigen helt tot</h3>
<h3>ine weiz niht waz vns wize <span class="f_canus">|</span> der selbe spilman</h3>
<h3>wand ich gast ni deheinen <span class="f_canus">|</span> so rehte leiden gewan</h3>
</td></tr><tr><td width="50" style="text-align:left;vertical-align:baseline;"><h6>2003</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si heten di si wolden <span class="f_canus">|</span> lazen fver den sal</h3>
<h3>do hvb sich innerthalben <span class="f_canus">|</span> ein grozlicher schal</h3>
<h3>di geste sere rachen <span class="f_canus">|</span> daz in e geschach</h3>
<h3>volker der vil chvene <span class="f_canus">|</span> hey waz er helme cerbrach</h3>
</td></tr><tr><td width="50" style="text-align:left;vertical-align:baseline;"><h6>2004</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sich cherte gegen dem schalle <span class="f_canus">|</span> gventher der kvenech her</h3>
<h3>hoert ir doene hagene <span class="f_canus">|</span> di dort volker</h3>
<h3>videlt mit den hivnen <span class="f_canus">|</span> swer zv dem tvrn gat</h3>
<h3>ez ist ein roter anstrich <span class="f_canus">|</span> den er ce dem videlbogen hat</h3>
</td></tr><tr><td width="50" style="text-align:left;vertical-align:baseline;"><h6>2005</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mich riwet ane maze <span class="f_canus">|</span> so sprach hagene</h3>
<h3>daz ich ie gesaz in dem hvse <span class="f_canus">|</span> vor dem degene</h3>
<h3>ich was sin geselle <span class="f_canus">|</span> vnde ovch er der min</h3>
<h3>vnd chome wir immer wider heim <span class="f_canus">|</span> daz svln wir noch mit triwen sin</h3>
</td></tr><tr><td width="50" style="text-align:left;vertical-align:baseline;"><h6>2006</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv schowe kvenech here <span class="f_canus">|</span> volker ist dir holt</h3>
<h3>er dienet vlizechliche <span class="f_canus">|</span> din silber vnt din golt</h3>
<h3>sin videlboge im snidet <span class="f_canus">|</span> dvrch den herten stal</h3>
<h3>er brichet vf den helmen <span class="f_canus">|</span> div liehte schinenden mal</h3>
</td></tr><tr><td width="50" style="text-align:left;vertical-align:baseline;"><h6>2007</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ine gesach nie videlaere <span class="f_canus">|</span> so herlichen stan</h3>
<h3>als der degen volker <span class="f_canus">|</span> hivte hat getan</h3>
<h3>di sinen leiche hellent <span class="f_canus">|</span> dvrch helme vnd rant</h3>
<h3>ia sol er riten gutiv ross <span class="f_canus">|</span> vnde tragen herlich gewant</h3>
</td></tr><tr><td width="50" style="text-align:left;vertical-align:baseline;"><h6>2008</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swaz der hivnen mage <span class="f_canus">|</span> in dem sal was genesen</h3>
<h3>der en was nv deheiner <span class="f_canus">|</span> darinne me genesen</h3>
<h3>des was der schal geswiftet <span class="f_canus">|</span> daz niemen mit in streit</h3>
<h3>div swert von handen legeten <span class="f_canus">|</span> di chvenen recken gemeit</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_32.html">&lt;&lt;&lt; vorige Seite</a>&nbsp;&nbsp;<a href="nib_n_34.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
