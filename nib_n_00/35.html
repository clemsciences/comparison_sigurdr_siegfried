<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_34.html">&lt;&lt;&lt; vorige Seite</a>&nbsp;&nbsp;<a href="nib_n_36.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>35. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie irinch</i></h4>
<h4><i>erslagen wart</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>2028</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">D</span>o rief von tenemarche <span class="f_canus">|</span> der margrave irinch</h3>
<h3>ich han vf ere lazzen <span class="f_canus">|</span> nv lange miniv dinch</h3>
<h3>vnde han in volches stvermen <span class="f_canus">|</span> des besten vil getan</h3>
<h3>nv brinch mir min gewaeffen <span class="f_canus">|</span> ia wil ich hagenen bestan</h3>
</td></tr><tr><td width="50" style="text-align:left;vertical-align:baseline;"><h6>2029</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz wil ich widerraten <span class="f_canus">|</span> sprach do hagene</h3>
<h3>so heiz vf hoher wichen <span class="f_canus">|</span> der hivnen degene</h3>
<h3>gespringent iwer zwene <span class="f_canus">|</span> oder dri in den sal</h3>
<h3>di sende ich vil vngesvnde <span class="f_canus">|</span> di stiegen wider hin ce tal</h3>
</td></tr><tr><td width="50" style="text-align:left;vertical-align:baseline;"><h6>2030</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">darvmbe ichz niht laze <span class="f_canus">|</span> sprach aber irinch</h3>
<h3>ich han ovch e versvchet <span class="f_canus">|</span> sam sorchlichiv dinch</h3>
<h3>ia wil ich mit dem swerte <span class="f_canus">|</span> dich einen bestan</h3>
<h3>waz hilfet vebermveten <span class="f_canus">|</span> daz dv mit rede hast getan</h3>
</td></tr><tr><td width="50" style="text-align:left;vertical-align:baseline;"><h6>2031</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do wart gewaffent balde <span class="f_canus">|</span> der degen irinch</h3>
<h3>vnde irnfrit von dveringen <span class="f_canus">|</span> ein chvener ivngelinch</h3>
<h3>vnd hawart der vil starche <span class="f_canus">|</span> wol mit tvsent man</h3>
<h3>swes irinch begvnde <span class="f_canus">|</span> si woldens alles im gestan</h3>
</td></tr><tr><td width="50" style="text-align:left;vertical-align:baseline;"><h6>2032</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sah der videlaere <span class="f_canus">|</span> eine vil groze shar</h3>
<h3>di mit iringe <span class="f_canus">|</span> gewaffent chomen dar</h3>
<h3>si trvgen vf gebvnden <span class="f_canus">|</span> vil manegen helm gvt</h3>
<h3>do wart der chvene volker <span class="f_canus">|</span> ein teil vil zornech gemvt</h3>
</td></tr><tr><td width="50" style="text-align:left;vertical-align:baseline;"><h6>2033</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">seht ir vrivnt hagene <span class="f_canus">|</span> dort iringen gan</h3>
<h3>der ivh mit dem swerte <span class="f_canus">|</span> lobt eine bestan</h3>
<h3>wi zement helde lvgene <span class="f_canus">|</span> ich wil vnprisen daz</h3>
<h3>ez gent mit im gewaffent <span class="f_canus">|</span> wol tvsent recken oder baz</h3>
</td></tr><tr><td width="50" style="text-align:left;vertical-align:baseline;"><h6>2034</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv heiz et mich niht liegen <span class="f_canus">|</span> sprah hawartes man</h3>
<h3>ich wilz gerne leisten <span class="f_canus">|</span> swaz ich gelobt han</h3>
<h3>dvrh deheine vorhte <span class="f_canus">|</span> wil ich es ab gan</h3>
<h3>swi grivlich si nv hagene <span class="f_canus">|</span> ich wil in eine bestan</h3>
</td></tr><tr><td width="50" style="text-align:left;vertical-align:baseline;"><h6>2035</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ze fvzen bot sich irinch <span class="f_canus">|</span> magen vnd man</h3>
<h3>do in eine liezen <span class="f_canus">|</span> di recken bestan</h3>
<h3>daz taten si vngerne <span class="f_canus">|</span> wand in was wol bechant</h3>
<h3>der vebermvete hagene <span class="f_canus">|</span> vzer bvrgonden lant</h3>
</td></tr><tr><td width="50" style="text-align:left;vertical-align:baseline;"><h6>2036</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do bat er si so lange <span class="f_canus">|</span> daz ez sit geschach</h3>
<h3>do daz ingesinde <span class="f_canus">|</span> den willen sin ersach</h3>
<h3>daz er warp nach eren <span class="f_canus">|</span> do liezen si in gan</h3>
<h3>do wart von in beiden <span class="f_canus">|</span> ein grimmez striten getan</h3>
</td></tr><tr><td width="50" style="text-align:left;vertical-align:baseline;"><h6>2037</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irinch von tenemarche <span class="f_canus">|</span> vil hohe trvch den ger</h3>
<h3>sich dachte mit dem schilde <span class="f_canus">|</span> der tiwer degen her</h3>
<h3>do lief er vf ce hagenen <span class="f_canus">|</span> vaste fver den sal</h3>
<h3>do hvb sich von den degenen <span class="f_canus">|</span> ein vil grozlicher schal</h3>
</td></tr><tr><td width="50" style="text-align:left;vertical-align:baseline;"><h6>2038</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do shvzen si di gere <span class="f_canus">|</span> mit chrepfte von der hant</h3>
<h3>dvrch di vesten shilde <span class="f_canus">|</span> vf liehtez ir gewant</h3>
<h3>daz di gerstangen <span class="f_canus">|</span> vil hohe draeten dan</h3>
<h3>do griffen zv den swerten <span class="f_canus">|</span> di zwene grimme chvene man</h3>
</td></tr><tr><td width="50" style="text-align:left;vertical-align:baseline;"><h6>2039</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des chvenen hagen ellen <span class="f_canus">|</span> daz was starche groz</h3>
<h3>do slvch ovch vf in irinc <span class="f_canus">|</span> daz al daz hvs erdoz</h3>
<h3>palas vnd tvrne <span class="f_canus">|</span> erhvllen nach ir slegen</h3>
<h3>do ne chonde niht verenden <span class="f_canus">|</span> des sinen willen der degen</h3>
</td></tr><tr><td width="50" style="text-align:left;vertical-align:baseline;"><h6>2040</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irinch der lie hagenen <span class="f_canus">|</span> vnverwundet stan</h3>
<h3>zv dem videlaere <span class="f_canus">|</span> gahen er began</h3>
<h3>er wande er moehte in twingen <span class="f_canus">|</span> mit sinen herten slegen</h3>
<h3>do chonde sich wol beshermen <span class="f_canus">|</span> volker der degen</h3>
</td></tr><tr><td width="50" style="text-align:left;vertical-align:baseline;"><h6>2041</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do slvch der videlaere <span class="f_canus">|</span> daz veber des schildes rant</h3>
<h3>draete daz gespenge <span class="f_canus">|</span> von volkeres hant</h3>
<h3>den liez er do beliben <span class="f_canus">|</span> ez was ein vebel man</h3>
<h3>do lief er gventheren <span class="f_canus">|</span> von den bvrgonden an</h3>
</td></tr><tr><td width="50" style="text-align:left;vertical-align:baseline;"><h6>2042</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do was ir ietweder <span class="f_canus">|</span> ce strite starch genvch</h3>
<h3>swaz gventher vnd irinch <span class="f_canus">|</span> vf einander slvch</h3>
<h3>daz brahte niht von wunden <span class="f_canus">|</span> daz vliezende plvt</h3>
<h3>daz behvte ir gewaeffen <span class="f_canus">|</span> daz was starch vnde gvt</h3>
</td></tr><tr><td width="50" style="text-align:left;vertical-align:baseline;"><h6>2043</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gventhern er lie beliben <span class="f_canus">|</span> vnd lief gernoten an</h3>
<h3>daz fiwer vz den ringen <span class="f_canus">|</span> er howen im began</h3>
<h3>do hete von bvrgonden <span class="f_canus">|</span> der starche gernot</h3>
<h3>den chvenen iringen <span class="f_canus">|</span> erslagen naehelichen tot</h3>
</td></tr><tr><td width="50" style="text-align:left;vertical-align:baseline;"><h6>2044</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do spranch er von dem fversten <span class="f_canus">|</span> snel er was genvch</h3>
<h3>der bvrgonden viere <span class="f_canus">|</span> der helt vil balde slvch</h3>
<h3>des edeln ingesindes <span class="f_canus">|</span> von wormez vber rin</h3>
<h3>do ne chvnde giselher <span class="f_canus">|</span> nimmer zorneger gesin</h3>
</td></tr><tr><td width="50" style="text-align:left;vertical-align:baseline;"><h6>2045</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">got weiz her irinch <span class="f_canus">|</span> sprach giselher daz chint</h3>
<h3>ir mvezet mir di gelten <span class="f_canus">|</span> di vor iv tot sint</h3>
<h3>gelegen hi ce stvnde <span class="f_canus">|</span> do lief er in an</h3>
<h3>er slvch den tenlender <span class="f_canus">|</span> daz er mvse da bestan</h3>
</td></tr><tr><td width="50" style="text-align:left;vertical-align:baseline;"><h6>2046</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er shoz vor sinen handen <span class="f_canus">|</span> nider in daz plvt</h3>
<h3>daz si alle wolden waenen <span class="f_canus">|</span> daz der helt gvt</h3>
<h3>ce strite nimmer mere <span class="f_canus">|</span> geslvch einen slach</h3>
<h3>irinch doh ane wunden <span class="f_canus">|</span> hie vor giselhern lach</h3>
</td></tr><tr><td width="50" style="text-align:left;vertical-align:baseline;"><h6>2047</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">von des swertes doze <span class="f_canus">|</span> vnde von des helmes chlanch</h3>
<h3>waren sine witze <span class="f_canus">|</span> worden harte chranch</h3>
<h3>daz sich der degen chvene <span class="f_canus">|</span> des lebens niht versan</h3>
<h3>daz het mit sinen chrepften <span class="f_canus">|</span> der starche giselher getan</h3>
</td></tr><tr><td width="50" style="text-align:left;vertical-align:baseline;"><h6>2048</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do im begonde entwichen <span class="f_canus">|</span> von dem hovbte der doz</h3>
<h3>den er e da dolte <span class="f_canus">|</span> von dem slage groz</h3>
<h3>er dahte ich pin noch lebende <span class="f_canus">|</span> vnd ninder wunt</h3>
<h3>nv ist mir allererst <span class="f_canus">|</span> daz ellen giselheres chvnt</h3>
</td></tr><tr><td width="50" style="text-align:left;vertical-align:baseline;"><h6>2049</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do hort er beidenthalben <span class="f_canus">|</span> di viande stan</h3>
<h3>wisten si div maere <span class="f_canus">|</span> im waere noch mer getan</h3>
<h3>ovch het er giselheren <span class="f_canus">|</span> da bi im vernomen</h3>
<h3>er dahte wi er solde <span class="f_canus">|</span> von den vianden chomen</h3>
</td></tr><tr><td width="50" style="text-align:left;vertical-align:baseline;"><h6>2050</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi rehte tobeliche <span class="f_canus">|</span> er vz dem plvot spranch</h3>
<h3>siner snelheite <span class="f_canus">|</span> er mohte sagen danch</h3>
<h3>do lief er vz dem hvse <span class="f_canus">|</span> da er aber hagen vant</h3>
<h3>vnd slvch im slege grimme <span class="f_canus">|</span> mit siner ellenthafter hant</h3>
</td></tr><tr><td width="50" style="text-align:left;vertical-align:baseline;"><h6>2051</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do dahte hagen <span class="f_canus">|</span> dv mvst des todes wesen</h3>
<h3>dich en vride der vbel tivel <span class="f_canus">|</span> dv ne chanst niht genesen</h3>
<h3>doch wunte irinch hagenen <span class="f_canus">|</span> dvrch sinen helmhvt</h3>
<h3>daz tet der helt mit waschen <span class="f_canus">|</span> daz was ein waffen also gvt</h3>
</td></tr><tr><td width="50" style="text-align:left;vertical-align:baseline;"><h6>2052</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der herre hagene <span class="f_canus">|</span> der wunden enpfant</h3>
<h3>do erwagt im vngefvge <span class="f_canus">|</span> daz swert an siner hant</h3>
<h3>al da mvse im entwichen <span class="f_canus">|</span> der hawartes man</h3>
<h3>hin nider vo den stiegen <span class="f_canus">|</span> hagen im volgen began</h3>
</td></tr><tr><td width="50" style="text-align:left;vertical-align:baseline;"><h6>2053</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irinch der vil chvene <span class="f_canus">|</span> den schilt veber swanch</h3>
<h3>vnd waere div selbe stiege <span class="f_canus">|</span> drier stiegen lanch</h3>
<h3>di wile liez in hagen <span class="f_canus">|</span> ni slahen einen slach</h3>
<h3>hey waz roter vanchen <span class="f_canus">|</span> ob sinem hovbte gelach</h3>
</td></tr><tr><td width="50" style="text-align:left;vertical-align:baseline;"><h6>2054</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wider zv den sinen <span class="f_canus">|</span> chom irinch wol gesvnt</h3>
<h3>do wurden disiv maere <span class="f_canus">|</span> criemhilde rehte chvnt</h3>
<h3>waz er von tronege hagenen <span class="f_canus">|</span> mit sinem strite het getan</h3>
<h3>des im div chveneginne <span class="f_canus">|</span> vil hohe danchen began</h3>
</td></tr><tr><td width="50" style="text-align:left;vertical-align:baseline;"><h6>2055</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon dir got irinch <span class="f_canus">|</span> vil maere helt gvt</h3>
<h3>dv hast mir wol getroestet <span class="f_canus">|</span> daz herce vnde ovch den mvt</h3>
<h3>nv sihe ih rot von plvte <span class="f_canus">|</span> hagenen sin gewant</h3>
<h3>criemhilt nam im selbe <span class="f_canus">|</span> den schilt vor liebe von der hant</h3>
</td></tr><tr><td width="50" style="text-align:left;vertical-align:baseline;"><h6>2056</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir mvget im mazen danchen <span class="f_canus">|</span> so sprach hagene</h3>
<h3>wold erz noch versvochen <span class="f_canus">|</span> daz zaeme degene</h3>
<h3>chom er danne hinnen <span class="f_canus">|</span> so waere er chvener man</h3>
<h3>div wunde frvmt ivch chleine <span class="f_canus">|</span> die ich von im enpfangen han</h3>
</td></tr><tr><td width="50" style="text-align:left;vertical-align:baseline;"><h6>2057</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz ir von miner wunden <span class="f_canus">|</span> di ringe sehet rot</h3>
<h3>daz hat mich erreizet <span class="f_canus">|</span> vf maniges mannes tot</h3>
<h3>ich pin allererst erzvernet <span class="f_canus">|</span> als ein vnverzaget man</h3>
<h3>mir hat der degen irinch <span class="f_canus">|</span> shaden chleinen noch getan</h3>
</td></tr><tr><td width="50" style="text-align:left;vertical-align:baseline;"><h6>2058</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do stvnt gegen dem winde <span class="f_canus">|</span> irinch von tenelant</h3>
<h3>er chvlte sich in ringen <span class="f_canus">|</span> den helm er ab gebant</h3>
<h3>do sprachen al di livte <span class="f_canus">|</span> sin ellen waere gvt</h3>
<h3>des het der marchgrave <span class="f_canus">|</span> einen riche hohen mvt</h3>
</td></tr><tr><td width="50" style="text-align:left;vertical-align:baseline;"><h6>2059</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">aber sprach do irinch <span class="f_canus">|</span> mine vrivnt wizet daz</h3>
<h3>daz ir mich wafent schiere <span class="f_canus">|</span> ich wilz versvchen baz</h3>
<h3>ob ich noch mvege betwingen <span class="f_canus">|</span> den vebermveten man</h3>
<h3>sin schilt was verhowen <span class="f_canus">|</span> einen bezern er gewan</h3>
</td></tr><tr><td width="50" style="text-align:left;vertical-align:baseline;"><h6>2060</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil schiere wart der recke <span class="f_canus">|</span> do gewaffent baz</h3>
<h3>einen ger vil starchen <span class="f_canus">|</span> nam er dvrch den haz</h3>
<h3>damit er aber wolde <span class="f_canus">|</span> hagenen dort bestan</h3>
<h3>do warte im vientliche <span class="f_canus">|</span> der mortgrimmege man</h3>
</td></tr><tr><td width="50" style="text-align:left;vertical-align:baseline;"><h6>2061</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sin mohte niht erbiten <span class="f_canus">|</span> hagen der degen</h3>
<h3>er lief im hin engegene <span class="f_canus">|</span> mit shvezen vnde mit slegen</h3>
<h3>di stiegen vz an ein ende <span class="f_canus">|</span> sin zorn der was groz</h3>
<h3>irinch siner sterche <span class="f_canus">|</span> do vil wenech genoz</h3>
</td></tr><tr><td width="50" style="text-align:left;vertical-align:baseline;"><h6>2062</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si slvgen dvrch di shilde <span class="f_canus">|</span> daz iz lovgen began</h3>
<h3>von fiwerroten wunden <span class="f_canus">|</span> der hawartes man</h3>
<h3>wart von hagen swerte <span class="f_canus">|</span> chrepftechlichen wunt</h3>
<h3>dvrh schilt vnd dvrch di brvenne <span class="f_canus">|</span> des er wart nimmer mer gesvnt</h3>
</td></tr><tr><td width="50" style="text-align:left;vertical-align:baseline;"><h6>2063</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do der degen irinch <span class="f_canus">|</span> der wunden enpfant</h3>
<h3>den schilt er baz do rvchte <span class="f_canus">|</span> veber div helm bant</h3>
<h3>des schaden in dvhte der volle <span class="f_canus">|</span> den er da gewan</h3>
<h3>sit tet im aber mer <span class="f_canus">|</span> des kvenech gvntheres man</h3>
</td></tr><tr><td width="50" style="text-align:left;vertical-align:baseline;"><h6>2064</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hagen vor sinen fvzen <span class="f_canus">|</span> einen ger ligen vant</h3>
<h3>er shoz vf iringen <span class="f_canus">|</span> den helt von tenelant</h3>
<h3>daz im von dem hovbte <span class="f_canus">|</span> div stange ragete dan</h3>
<h3>im hete der recke hagene <span class="f_canus">|</span> den grimmen ende getan</h3>
</td></tr><tr><td width="50" style="text-align:left;vertical-align:baseline;"><h6>2065</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irinch mvst entwichen <span class="f_canus">|</span> zv den von tenelant</h3>
<h3>e daz man do dem degene <span class="f_canus">|</span> den helm ab gebant</h3>
<h3>man brach den ger von hovbte <span class="f_canus">|</span> do nahete im der tot</h3>
<h3>daz weinten sine mage <span class="f_canus">|</span> des gie in waerliche not</h3>
</td></tr><tr><td width="50" style="text-align:left;vertical-align:baseline;"><h6>2066</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do chom div chveneginne <span class="f_canus">|</span> veber in gegan</h3>
<h3>den starchen iringen <span class="f_canus">|</span> chlagen si began</h3>
<h3>si weinte sine wunden <span class="f_canus">|</span> ez was ir grimme leit</h3>
<h3>do sprach vor sinen magen <span class="f_canus">|</span> der recke chvene vnt gemeit</h3>
</td></tr><tr><td width="50" style="text-align:left;vertical-align:baseline;"><h6>2067</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">lat di chlage beliben <span class="f_canus">|</span> vil herlich wip</h3>
<h3>waz hilfet iwer weinen <span class="f_canus">|</span> ia mvz ich minen lip</h3>
<h3>verliesen von den wunden <span class="f_canus">|</span> di ich enpfangen han</h3>
<h3>der tot wil niht langer <span class="f_canus">|</span> iv vnd eceln dienen lan</h3>
</td></tr><tr><td width="50" style="text-align:left;vertical-align:baseline;"><h6>2068</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er sprach zv den dveringen <span class="f_canus">|</span> vnt ce den von tenelant</h3>
<h3>di gabe sol enpfahen <span class="f_canus">|</span> iwer deheines hant</h3>
<h3>von der chveneginne <span class="f_canus">|</span> ir liehtez golt vil rot</h3>
<h3>vnde bestet ir hagenen <span class="f_canus">|</span> ir mvezet chiesen den tot</h3>
</td></tr><tr><td width="50" style="text-align:left;vertical-align:baseline;"><h6>2069</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sin varwe was erblichen <span class="f_canus">|</span> des todes zeichen trvch</h3>
<h3>irinch der vil chvene <span class="f_canus">|</span> ez was in leit genvch</h3>
<h3>genesen niht en chvnde <span class="f_canus">|</span> der hawartes man</h3>
<h3>do mvst ez an ein striten <span class="f_canus">|</span> von dem von tenemarche gan</h3>
</td></tr><tr><td width="50" style="text-align:left;vertical-align:baseline;"><h6>2070</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irnfrit vnde hawart <span class="f_canus">|</span> sprvngen fver daz gadem</h3>
<h3>wol mit tvsent helden <span class="f_canus">|</span> vil vngefvegen cradem</h3>
<h3>hort man allenthalben <span class="f_canus">|</span> chrepftech vnde groz</h3>
<h3>hey waz man scharpfer gere <span class="f_canus">|</span> zv den bvrgonden shoz</h3>
</td></tr><tr><td width="50" style="text-align:left;vertical-align:baseline;"><h6>2071</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">irnfrit der chvene <span class="f_canus">|</span> lief an den spilman</h3>
<h3>des er den schaden grozen <span class="f_canus">|</span> von siner hant gewan</h3>
<h3>der edel videlaere <span class="f_canus">|</span> den lantgraven slvch</h3>
<h3>dvrch einen helm vesten <span class="f_canus">|</span> ia was er grimme genvch</h3>
</td></tr><tr><td width="50" style="text-align:left;vertical-align:baseline;"><h6>2072</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do slvch der herre irnfrit <span class="f_canus">|</span> den chvenen spilman</h3>
<h3>daz im mvsen brestn <span class="f_canus">|</span> div ringes gespan</h3>
<h3>vnt daz sich beschvte <span class="f_canus">|</span> div brvenne fiwerrot</h3>
<h3>doch vil der lantgrave <span class="f_canus">|</span> vor dem videlaere tot</h3>
</td></tr><tr><td width="50" style="text-align:left;vertical-align:baseline;"><h6>2073</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hawart vnde hagene <span class="f_canus">|</span> cesamne waren chomen</h3>
<h3>er mohte wunder chiesen <span class="f_canus">|</span> ders hete war genomen</h3>
<h3>div swert genote vielen <span class="f_canus">|</span> den helden an der hant</h3>
<h3>hawart mvst ersterben <span class="f_canus">|</span> von dem vzer bvrgonden lant</h3>
</td></tr><tr><td width="50" style="text-align:left;vertical-align:baseline;"><h6>2074</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do di tenen vnde di dverengen <span class="f_canus">|</span> ir herren sahen tot</h3>
<h3>do hvb sich vor dem hvse <span class="f_canus">|</span> ein vreislichiv not</h3>
<h3>e si di tver gewunnen <span class="f_canus">|</span> mit ellenthafter hant</h3>
<h3>des wart da verhowen <span class="f_canus">|</span> vil manech helm vnde rant</h3>
</td></tr><tr><td width="50" style="text-align:left;vertical-align:baseline;"><h6>2075</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wichet sprach do volker <span class="f_canus">|</span> vnde lat si her in gan</h3>
<h3>ez ist svs vnverendet <span class="f_canus">|</span> des si da habent wan</h3>
<h3>si mvezen drinne ersterben <span class="f_canus">|</span> in vil chvrcer zit</h3>
<h3>si erarnent mit dem tode <span class="f_canus">|</span> daz in div chveneginne git</h3>
</td></tr><tr><td width="50" style="text-align:left;vertical-align:baseline;"><h6>2076</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do di vebermveten <span class="f_canus">|</span> chomen in den sal</h3>
<h3>vil manegem wart daz hovbt <span class="f_canus">|</span> geneiget so ze tal</h3>
<h3>daz er mvse ersterben <span class="f_canus">|</span> von ir swinden slegen</h3>
<h3>wol streit der chvene gernot <span class="f_canus">|</span> sam tet ovch giselher der degen</h3>
</td></tr><tr><td width="50" style="text-align:left;vertical-align:baseline;"><h6>2077</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">tvsent vnde viere <span class="f_canus">|</span> chomen in daz hvs</h3>
<h3>von swerten sach man blicken <span class="f_canus">|</span> vil manegen swinden svs</h3>
<h3>sit wurden doch di recken <span class="f_canus">|</span> alle drinne erslagen</h3>
<h3>man mohte michel wunder <span class="f_canus">|</span> von den bvergonden sagen</h3>
</td></tr><tr><td width="50" style="text-align:left;vertical-align:baseline;"><h6>2078</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">darnach wart ein stille <span class="f_canus">|</span> do der shal verdoz</h3>
<h3>daz plvot allenthalben <span class="f_canus">|</span> dvrh div loecher vloz</h3>
<h3>vnt da cen rigelsteinen <span class="f_canus">|</span> von den toten man</h3>
<h3>daz heten di von rine <span class="f_canus">|</span> mit grozem ellen getan</h3>
</td></tr><tr><td width="50" style="text-align:left;vertical-align:baseline;"><h6>2079</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sazen aber ruowen <span class="f_canus">|</span> di von bvergonden lant</h3>
<h3>div waffen den schilden <span class="f_canus">|</span> leitens vz der hant</h3>
<h3>do stvnt noch vor dem tvrne <span class="f_canus">|</span> der chvene spilman</h3>
<h3>er warte ob iemen wolde <span class="f_canus">|</span> noch zv zin mit strite gan</h3>
</td></tr><tr><td width="50" style="text-align:left;vertical-align:baseline;"><h6>2080</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der kvenech chlagete sere <span class="f_canus">|</span> sam tet ovch sin wip</h3>
<h3>megede vnd vrowen <span class="f_canus">|</span> di qvelten da den lip</h3>
<h3>ich waene des daz hete <span class="f_canus">|</span> der tot vf si gesworn</h3>
<h3>des wart noch vil der recken <span class="f_canus">|</span> von den gesten da verlorn</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_34.html">&lt;&lt;&lt; vorige Seite</a>&nbsp;&nbsp;<a href="nib_n_36.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
