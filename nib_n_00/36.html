<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_35.html">&lt;&lt;&lt; vorige Seite</a>&nbsp;&nbsp;<a href="nib_n_37.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>36. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie div chvnigin</i></h4>
<h4><i>den sal beraiten hiez</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>2081</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">N</span>v bintet ab di helme <span class="f_canus">|</span> sprach hagen der degen</h3>
<h3>ich vnde mine gesellen <span class="f_canus">|</span> wir svln iwer pflegen</h3>
<h3>vnde wellent iz noch versvchen <span class="f_canus">|</span> zv zvns di eceln man</h3>
<h3>so warne ich mine herren <span class="f_canus">|</span> so ich allerschiereste chan</h3>
</td></tr><tr><td width="50" style="text-align:left;vertical-align:baseline;"><h6>2082</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do entwafent daz hovbet <span class="f_canus">|</span> vil manich ritter gvt</h3>
<h3>si sazen vf di wunden <span class="f_canus">|</span> di vor in in daz plvot</h3>
<h3>waren zv dem tode <span class="f_canus">|</span> von ir handen chomen</h3>
<h3>da wart der edeln geste <span class="f_canus">|</span> vil vebele govm genomen</h3>
</td></tr><tr><td width="50" style="text-align:left;vertical-align:baseline;"><h6>2083</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">noch vor dem abende <span class="f_canus">|</span> do shvf der kvnech daz</h3>
<h3>vnde ovch div chvneginne <span class="f_canus">|</span> daz ez versvchten baz</h3>
<h3>di hivnisschen recken <span class="f_canus">|</span> der sah man vor in stan</h3>
<h3>noch wol zweinzech tvsent <span class="f_canus">|</span> si mvsen da ce strite gan</h3>
</td></tr><tr><td width="50" style="text-align:left;vertical-align:baseline;"><h6>2084</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">sich hvb ein stvrm herte <span class="f_canus">|</span> zv den gesten san</h3>
<h3>danchwart hagen brvder <span class="f_canus">|</span> vil snelle man</h3>
<h3>spranch von sinen herren <span class="f_canus">|</span> cen vienden fver di tver</h3>
<h3>man wande er waere erstorben <span class="f_canus">|</span> er chom gesvnder wol darfver</h3>
</td></tr><tr><td width="50" style="text-align:left;vertical-align:baseline;"><h6>2085</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der herte strit der werte <span class="f_canus">|</span> vnz iz div naht benam</h3>
<h3>do werten sich di geste <span class="f_canus">|</span> als gvten helden zam</h3>
<h3>den eceln mannen <span class="f_canus">|</span> den svmerlangen tach</h3>
<h3>hey waz noch chvener degene <span class="f_canus">|</span> vor in veige gelach</h3>
</td></tr><tr><td width="50" style="text-align:left;vertical-align:baseline;"><h6>2086</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ceinen svnewenden <span class="f_canus">|</span> daz groze mort geschach</h3>
<h3>daz div vrowe criemhilt <span class="f_canus">|</span> ir hereceleit errach</h3>
<h3>an ir naehesten magen <span class="f_canus">|</span> vnde anderem manigem man</h3>
<h3>davon der kvenech ecel <span class="f_canus">|</span> vrevde nimmer mer gewan</h3>
</td></tr><tr><td width="50" style="text-align:left;vertical-align:baseline;"><h6>2087</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">in was des tages cervnnen <span class="f_canus">|</span> do gie in sorgen not</h3>
<h3>si gedahten daz in bezer <span class="f_canus">|</span> waere ein chvercer tot</h3>
<h3>denne lange da ce qvelne <span class="f_canus">|</span> vf vngefvegiv leit</h3>
<h3>eines vrides si do gerten <span class="f_canus">|</span> di stolcen ritter gemeit</h3>
</td></tr><tr><td width="50" style="text-align:left;vertical-align:baseline;"><h6>2088</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si baten daz man brehte <span class="f_canus">|</span> den kvenech zv in dar</h3>
<h3>di blvtvarwen helde <span class="f_canus">|</span> vnde ovch harnaschvar</h3>
<h3>traten vz dem hvse <span class="f_canus">|</span> di drie kvenege her</h3>
<h3>si ne wessen wem ce chlagene <span class="f_canus">|</span> div ir vil grozlichen ser</h3>
</td></tr><tr><td width="50" style="text-align:left;vertical-align:baseline;"><h6>2089</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ecel vnde <span class="f_canus">|</span> di chomen beide dar</h3>
<h3>daz lant daz was ir eigen <span class="f_canus">|</span> des merte sich ir schar</h3>
<h3>er sprach zv den gesten <span class="f_canus">|</span> nv saget waz welt ir min</h3>
<h3>ir waenet vride gewinnen <span class="f_canus">|</span> daz chvnde mvelich gesin</h3>
</td></tr><tr><td width="50" style="text-align:left;vertical-align:baseline;"><h6>2090</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vf schaden also grozen <span class="f_canus">|</span> als ir mir habt getan</h3>
<h3>ir svlt is niht geniezen vnde <span class="f_canus">|</span> sol ich min leben han</h3>
<h3>daz chint daz ir mir slvget <span class="f_canus">|</span> vnd vil der mage min</h3>
<h3>vrid vnde svne <span class="f_canus">|</span> sol iv vil gar versaget sin</h3>
</td></tr><tr><td width="50" style="text-align:left;vertical-align:baseline;"><h6>2091</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des antwurte gventher <span class="f_canus">|</span> des twanch vns groziv not</h3>
<h3>allez min gesinde <span class="f_canus">|</span> lach vor dinen helden tot</h3>
<h3>an der herberge <span class="f_canus">|</span> wi het ich daz versolt</h3>
<h3>ich chom zv dir vf triwe <span class="f_canus">|</span> ich wande daz mir waerest holt</h3>
</td></tr><tr><td width="50" style="text-align:left;vertical-align:baseline;"><h6>2092</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von bvrgonden <span class="f_canus">|</span> giselher daz chint</h3>
<h3>ir eceln helde <span class="f_canus">|</span> di noch hi lebende sint</h3>
<h3>waz wizet ir mir recken <span class="f_canus">|</span> waz han ich iv getan</h3>
<h3>wand ich vrivntliche <span class="f_canus">|</span> in diz lant geritten han</h3>
</td></tr><tr><td width="50" style="text-align:left;vertical-align:baseline;"><h6>2093</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprachen diner gvete <span class="f_canus">|</span> ist al div bvrch vol</h3>
<h3>mit iamer zv dem lande <span class="f_canus">|</span> ia gonden wir dir wol</h3>
<h3>daz dv ni chomen waerest <span class="f_canus">|</span> von wormez veber rin</h3>
<h3>daz lant habt ir verweiset <span class="f_canus">|</span> dv vnt di brvder din</h3>
</td></tr><tr><td width="50" style="text-align:left;vertical-align:baseline;"><h6>2094</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach in zornes mvte <span class="f_canus">|</span> gventher der degen</h3>
<h3>welt ir diz starche hazen <span class="f_canus">|</span> ce einer svne legen</h3>
<h3>mit vns ellenden recken <span class="f_canus">|</span> deist beidenthalben gvt</h3>
<h3>ez ist gar ane schvlde <span class="f_canus">|</span> swaz vns ecel getvt</h3>
</td></tr><tr><td width="50" style="text-align:left;vertical-align:baseline;"><h6>2095</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der wirt cen gesten <span class="f_canus">|</span> min vnd iwer leit</h3>
<h3>div sint vil vngeliche <span class="f_canus">|</span> div michel arbeit</h3>
<h3>des schaden zv den schanden <span class="f_canus">|</span> di ich hie han genomen</h3>
<h3>des sol iwer deheiner <span class="f_canus">|</span> nimmer lebende hinnen chomen</h3>
</td></tr><tr><td width="50" style="text-align:left;vertical-align:baseline;"><h6>2096</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach zv dem chvenege <span class="f_canus">|</span> der starche gernot</h3>
<h3>so sol iv got gebieten <span class="f_canus">|</span> daz ir frvemechlichen tvt</h3>
<h3>slaht vns ellenden <span class="f_canus">|</span> vnd lat vns zv ziv gan</h3>
<h3>hin nider an di wite <span class="f_canus">|</span> daz ist iv ere getan</h3>
</td></tr><tr><td width="50" style="text-align:left;vertical-align:baseline;"><h6>2097</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swaz vns geschehen chvenne <span class="f_canus">|</span> daz lat chverzliche ergan</h3>
<h3>ir habt so vil gesvnder <span class="f_canus">|</span> vnt tvrrens vns bestan</h3>
<h3>daz si stvermmvede <span class="f_canus">|</span> lazent niht genesen</h3>
<h3>wi lange svln wir recken <span class="f_canus">|</span> in disen arbeiten wesen</h3>
</td></tr><tr><td width="50" style="text-align:left;vertical-align:baseline;"><h6>2098</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di eceln recken <span class="f_canus">|</span> di hetenz nach getan</h3>
<h3>daz si si wolden lazen <span class="f_canus">|</span> fver den palas gan</h3>
<h3>daz gehorte criemhilt <span class="f_canus">|</span> ez was ir harte leit</h3>
<h3>des wart den ellenden <span class="f_canus">|</span> der vride ce gahes verseit</h3>
</td></tr><tr><td width="50" style="text-align:left;vertical-align:baseline;"><h6>2099</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">neina hivnen recken <span class="f_canus">|</span> des ir da habt mvt</h3>
<h3>ich rat an rehten triwen <span class="f_canus">|</span> daz ir des niht en tvt</h3>
<h3>daz ir di mortraezen <span class="f_canus">|</span> lazet fver den sal</h3>
<h3>so mvsen iwer mage <span class="f_canus">|</span> liden den totlichen val</h3>
</td></tr><tr><td width="50" style="text-align:left;vertical-align:baseline;"><h6>2100</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ob ir nv niemen lebte <span class="f_canus">|</span> wan div vten chint</h3>
<h3>min edele brvder <span class="f_canus">|</span> vnde chomen si an den wint</h3>
<h3>erchvlent in di ringe <span class="f_canus">|</span> so sit ir alle vlorn</h3>
<h3>ez en wurden chvener degene <span class="f_canus">|</span> ni cer werld geborn</h3>
</td></tr><tr><td width="50" style="text-align:left;vertical-align:baseline;"><h6>2101</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der ivnge giselher <span class="f_canus">|</span> vil schoniv swester min</h3>
<h3>des trvte ich vil vebele <span class="f_canus">|</span> daz dv mich veber rin</h3>
<h3>ladetes her ce lande <span class="f_canus">|</span> in dise groze not</h3>
<h3>wi han ich an den hivnen <span class="f_canus">|</span> hi verdienet den tot</h3>
</td></tr><tr><td width="50" style="text-align:left;vertical-align:baseline;"><h6>2102</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich was dir ie getriwe <span class="f_canus">|</span> ni getet ich dir leit</h3>
<h3>vf solhen gedingen <span class="f_canus">|</span> ich her ce lande reit</h3>
<h3>daz dv mir holt waerest <span class="f_canus">|</span> vil liebiv swester min</h3>
<h3>bedenche an vns genade <span class="f_canus">|</span> ez mach niht anders nv gesin</h3>
</td></tr><tr><td width="50" style="text-align:left;vertical-align:baseline;"><h6>2103</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ine mach iv niht genaden <span class="f_canus">|</span> vngenade ich han</h3>
<h3>mir hat von tronege hagene <span class="f_canus">|</span> so groziv leit getan</h3>
<h3>ez ist vil vnvesvenet bdi wil ich han den lip</h3>
<h3>ir mvezet es alle engelten <span class="f_canus">|</span> sprach daz eceln wip</h3>
</td></tr><tr><td width="50" style="text-align:left;vertical-align:baseline;"><h6>2104</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">welt ir mir hagenen einen <span class="f_canus">|</span> her ce gisel geben</h3>
<h3>so ne wil ich nith versprechen <span class="f_canus">|</span> ich welli ivch lazen leben</h3>
<h3>wande ir sit mine brvder <span class="f_canus">|</span> vnde einer mvter chint</h3>
<h3>so red ich ez nach der svone <span class="f_canus">|</span> mit disen helden di hie sint</h3>
</td></tr><tr><td width="50" style="text-align:left;vertical-align:baseline;"><h6>2105</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv ne welle got von himele <span class="f_canus">|</span> sprach do gernot</h3>
<h3>ob vnser tvsent waeren <span class="f_canus">|</span> wir laegen alle tot</h3>
<h3>der sippen diner mage <span class="f_canus">|</span> e wir dir einen man</h3>
<h3>gaeben hi ce gisel <span class="f_canus">|</span> ez wirdet nimmer getan</h3>
</td></tr><tr><td width="50" style="text-align:left;vertical-align:baseline;"><h6>2106</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wir mvesen doch ersterben <span class="f_canus">|</span> sprach do giselher</h3>
<h3>vns scheidet niemen <span class="f_canus">|</span> von ritterlicher wer</h3>
<h3>swer gerne mit vns vehte <span class="f_canus">|</span> wir sin et aber hie</h3>
<h3>wande ich deheinen minen frivnt <span class="f_canus">|</span> an den triwen ni verlie</h3>
</td></tr><tr><td width="50" style="text-align:left;vertical-align:baseline;"><h6>2107</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der chvne danchwart <span class="f_canus">|</span> im zaeme niht ce dagene</h3>
<h3>ia ne stet niht eine <span class="f_canus">|</span> min brvoder hagene</h3>
<h3>di hi den vride versprechent <span class="f_canus">|</span> ez mach in werden leit</h3>
<h3>des bringe ich ivch wol innen <span class="f_canus">|</span> daz si iv waerlich geseit</h3>
</td></tr><tr><td width="50" style="text-align:left;vertical-align:baseline;"><h6>2108</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach div chvneginne <span class="f_canus">|</span> ir helde vil gemeit</h3>
<h3>nv get der stiege naher bvnde rechet miniv leit</h3>
<h3>daz wil ich immer dienen <span class="f_canus">|</span> als ich von rehte sol</h3>
<h3>der hagenen vebermvete <span class="f_canus">|</span> der gelon ich im wol</h3>
</td></tr><tr><td width="50" style="text-align:left;vertical-align:baseline;"><h6>2109</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">lat einen vz dem hvse <span class="f_canus">|</span> niht chomen veber al</h3>
<h3>si hiez viern enden <span class="f_canus">|</span> zvenden an den sal</h3>
<h3>so werdent wol errochen <span class="f_canus">|</span> elliv miniv leit</h3>
<h3>di eceln degene <span class="f_canus">|</span> wurden schiere bereit</h3>
</td></tr><tr><td width="50" style="text-align:left;vertical-align:baseline;"><h6>2110</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di nahe hi vze stvnden <span class="f_canus">|</span> di tribens in den sal</h3>
<h3>mit slegen vnde mit shvezen <span class="f_canus">|</span> des wart vil groz der schal</h3>
<h3>doh wolden nie gescheiden <span class="f_canus">|</span> di fversten vnd ir man</h3>
<h3>si ne chonden vor ir triwen <span class="f_canus">|</span> einander niht verlan</h3>
</td></tr><tr><td width="50" style="text-align:left;vertical-align:baseline;"><h6>2111</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">den sal den hiez do zvenden <span class="f_canus">|</span> daz eceln wip</h3>
<h3>do quelte man den recken <span class="f_canus">|</span> mit fiwer da den lip</h3>
<h3>daz hvs von einem winde <span class="f_canus">|</span> vil balde allez bran</h3>
<h3>ich waene daz wolch enheinez <span class="f_canus">|</span> grozzer angest nie gewan</h3>
</td></tr><tr><td width="50" style="text-align:left;vertical-align:baseline;"><h6>2112</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">genvge rvfften drinne <span class="f_canus">|</span> owe dirre not</h3>
<h3>wir mohten michel gerner <span class="f_canus">|</span> sin in stvrme tot</h3>
<h3>ez mohte got erbarmen <span class="f_canus">|</span> wi sin wir alle vlorn</h3>
<h3>nv richet vngefvege <span class="f_canus">|</span> an vns div kveneginne ir zorn</h3>
</td></tr><tr><td width="50" style="text-align:left;vertical-align:baseline;"><h6>2113</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir einer sprach darinne <span class="f_canus">|</span> wir mvezen ligen tot</h3>
<h3>waz hilffet vns daz grvezzen <span class="f_canus">|</span> daz vns der kvenech enbot</h3>
<h3>mir tvt von starcher hice <span class="f_canus">|</span> der dvrst so rehte we</h3>
<h3>des waen min leben shier <span class="f_canus">|</span> in disen sorgen cerge</h3>
</td></tr><tr><td width="50" style="text-align:left;vertical-align:baseline;"><h6>2114</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von tronege hagene <span class="f_canus">|</span> ir edel ritter gvt</h3>
<h3>swen twinge dvrstes not <span class="f_canus">|</span> der trinche hie daz plvt</h3>
<h3>daz ist in solher hice <span class="f_canus">|</span> bezer danne win</h3>
<h3>ez en mach an disen ziten <span class="f_canus">|</span> et nv niht bezer gesin</h3>
</td></tr><tr><td width="50" style="text-align:left;vertical-align:baseline;"><h6>2115</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do gie der recken einer <span class="f_canus">|</span> da er einen toten vant</h3>
<h3>er kniete im zv den wunden <span class="f_canus">|</span> den helm er ab gebant</h3>
<h3>do begond er trinchen <span class="f_canus">|</span> daz vliezende plvt</h3>
<h3>swi vngevon ers waere <span class="f_canus">|</span> ez dvhte in grozliche gvt</h3>
</td></tr><tr><td width="50" style="text-align:left;vertical-align:baseline;"><h6>2116</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon iv got her hagene <span class="f_canus">|</span> sprach der mvede man</h3>
<h3>daz ich von iwer lere <span class="f_canus">|</span> so wol getrvnchen han</h3>
<h3>mir ist noch vil selten <span class="f_canus">|</span> geshenchet bezer win</h3>
<h3>lebe ich deheine wile <span class="f_canus">|</span> ich sol iv immer waege sin</h3>
</td></tr><tr><td width="50" style="text-align:left;vertical-align:baseline;"><h6>2117</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do di ander daz gehorten <span class="f_canus">|</span> daz ez in dvhte gvt</h3>
<h3>do wart ir michel mere <span class="f_canus">|</span> di trvnchen ovch daz plvt</h3>
<h3>davon gewan vil crhepfte <span class="f_canus">|</span> ir etesliches lip</h3>
<h3>des engalt an lieben frivnden <span class="f_canus">|</span> sit vil manech waetlich wip</h3>
</td></tr><tr><td width="50" style="text-align:left;vertical-align:baseline;"><h6>2118</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz fiwer viel genote <span class="f_canus">|</span> vf si in den sal</h3>
<h3>do leiten siz mit schilden <span class="f_canus">|</span> von in hin ce tal</h3>
<h3>der rovch vnd ovch div hice <span class="f_canus">|</span> in taten beidiv we</h3>
<h3>ich waene den iamer immer <span class="f_canus">|</span> mer an helden erge</h3>
</td></tr><tr><td width="50" style="text-align:left;vertical-align:baseline;"><h6>2119</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von tronege hagene <span class="f_canus">|</span> stet zv des sals want</h3>
<h3>lat niht di brende vallen <span class="f_canus">|</span> vf iwer helm bant</h3>
<h3>tret si mit den fvzen <span class="f_canus">|</span> nider in daz plvt</h3>
<h3>ez ist ein vebel hohzit <span class="f_canus">|</span> di vns div chvneginne git</h3>
</td></tr><tr><td width="50" style="text-align:left;vertical-align:baseline;"><h6>2120</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">in svs getanen leiden <span class="f_canus">|</span> der naht in doch ceran</h3>
<h3>noch stvnt vor dem hvse <span class="f_canus">|</span> der chvene spileman</h3>
<h3>vnde hagen sin geselle <span class="f_canus">|</span> geleinet veber rant</h3>
<h3>si warten shaden mere <span class="f_canus">|</span> von den vz eceln lant</h3>
</td></tr><tr><td width="50" style="text-align:left;vertical-align:baseline;"><h6>2121</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der videlaere <span class="f_canus">|</span> nv ge wir in den sal</h3>
<h3>so waenent des di hivnen <span class="f_canus">|</span> daz wir sin veber al</h3>
<h3>tot von dirre quale <span class="f_canus">|</span> div an vns ist getan</h3>
<h3>si sehent vns noh degene <span class="f_canus">|</span> in strite ir etelichen stan</h3>
</td></tr><tr><td width="50" style="text-align:left;vertical-align:baseline;"><h6>2122</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von bvrgonden <span class="f_canus">|</span> giselher daz chint</h3>
<h3>ich waen ez tagen welle <span class="f_canus">|</span> sich hebt ein chvler wint</h3>
<h3>nv laz vns got von himele <span class="f_canus">|</span> ein lieber zit geleben</h3>
<h3>vns hat min swester criemhilt <span class="f_canus">|</span> ein arge hohzit gegeben</h3>
</td></tr><tr><td width="50" style="text-align:left;vertical-align:baseline;"><h6>2123</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber einer <span class="f_canus">|</span> ich chivse nv den tach</h3>
<h3>sit daz ez vns nv bezer <span class="f_canus">|</span> wesen niht en mach</h3>
<h3>so wafent ir ivch helde <span class="f_canus">|</span> gedenchet an den lip</h3>
<h3>ia chvemt vns aber schiere <span class="f_canus">|</span> des chvenech eceln wip</h3>
</td></tr><tr><td width="50" style="text-align:left;vertical-align:baseline;"><h6>2124</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der wirt der wolde waenen <span class="f_canus">|</span> di geste waren tot</h3>
<h3>von ir arbeite <span class="f_canus">|</span> vnd von des fiwers not</h3>
<h3>do lebt ir noch darinne <span class="f_canus">|</span> sehs hvndert chvener man</h3>
<h3>daz nie chvenech deheiner <span class="f_canus">|</span> bezer degene gewan</h3>
</td></tr><tr><td width="50" style="text-align:left;vertical-align:baseline;"><h6>2125</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der ellenden hvte <span class="f_canus">|</span> het man wol ersehen</h3>
<h3>daz noch di geste lebten <span class="f_canus">|</span> swi vil in was geschehen</h3>
<h3>ce shaden vnt ce leide <span class="f_canus">|</span> den herren vnde ir man</h3>
<h3>man sach si in dem gademe <span class="f_canus">|</span> noch vil wol gesvnde stan</h3>
</td></tr><tr><td width="50" style="text-align:left;vertical-align:baseline;"><h6>2126</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">man sagete criemhilde <span class="f_canus">|</span> ir waere vil genesen</h3>
<h3>do sprach div chveneginne <span class="f_canus">|</span> daz chvnde nimmer wesen</h3>
<h3>daz ir deheiner lebte <span class="f_canus">|</span> von des fiwers not</h3>
<h3>ich wil des baz getruwen <span class="f_canus">|</span> daz si alle ligen tot</h3>
</td></tr><tr><td width="50" style="text-align:left;vertical-align:baseline;"><h6>2127</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">noch genaesen gerne <span class="f_canus">|</span> di fversten vnd ir man</h3>
<h3>ob noch iemen wolde <span class="f_canus">|</span> genade an in began</h3>
<h3>di ne chvnden si niht vinden <span class="f_canus">|</span> an den von hivnen lant</h3>
<h3>da rachen si ir sterben <span class="f_canus">|</span> mit vil werlicher hant</h3>
</td></tr><tr><td width="50" style="text-align:left;vertical-align:baseline;"><h6>2128</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des tages wider morgen <span class="f_canus">|</span> grvezen man in bot</h3>
<h3>mit hertem vrlivge <span class="f_canus">|</span> des chomen helde in not</h3>
<h3>do wart zv zin geshozen <span class="f_canus">|</span> vil manech herter ger</h3>
<h3>sich werten ritterlichen <span class="f_canus">|</span> di recken chvene vnde her</h3>
</td></tr><tr><td width="50" style="text-align:left;vertical-align:baseline;"><h6>2129</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dem eceln gesinde <span class="f_canus">|</span> erwegt was der mvt</h3>
<h3>daz si wolden <span class="f_canus">|</span> daz criemhilde gvt</h3>
<h3>darzv si wolden leisten <span class="f_canus">|</span> daz in der chvenech gebot</h3>
<h3>des mvse maneger schiere <span class="f_canus">|</span> von in chiesen den tot</h3>
</td></tr><tr><td width="50" style="text-align:left;vertical-align:baseline;"><h6>2130</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">von geheize vnde von gabe <span class="f_canus">|</span> man mohte wunder sagen</h3>
<h3>si hiez golt daz rote <span class="f_canus">|</span> darin mit schilden tragen</h3>
<h3>si gab ez swer sin rvchte <span class="f_canus">|</span> vnd ez wolde enpfan</h3>
<h3>ia ne wart nie grozer solden <span class="f_canus">|</span> mer vf viende getan</h3>
</td></tr><tr><td width="50" style="text-align:left;vertical-align:baseline;"><h6>2131</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ein michel chrapft der recken <span class="f_canus">|</span> darzv gewaffent gie</h3>
<h3>do sprach der chvene volker <span class="f_canus">|</span> wir sin et aber hie</h3>
<h3>ine gesach nie vf vehten <span class="f_canus">|</span> helde gerner chomen</h3>
<h3>di daz golt des chveneges <span class="f_canus">|</span> vns ce vare hant genomen</h3>
</td></tr><tr><td width="50" style="text-align:left;vertical-align:baseline;"><h6>2132</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do riefen da genvge <span class="f_canus">|</span> naher helde baz</h3>
<h3>daz wir da svln verdienen <span class="f_canus">|</span> vnde tvn bezite daz</h3>
<h3>hie belibet niemen <span class="f_canus">|</span> want der doh sterben sol</h3>
<h3>do sach man schier ir schilde <span class="f_canus">|</span> stechen gere schveze vol</h3>
</td></tr><tr><td width="50" style="text-align:left;vertical-align:baseline;"><h6>2133</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">waz mach ich sagen mere <span class="f_canus">|</span> wol zwelf hvndert man</h3>
<h3>di versvchtenz vil sere <span class="f_canus">|</span> wider vnde dan</h3>
<h3>do chvlten mit den wunden <span class="f_canus">|</span> di geste wol ir mvt</h3>
<h3>ez mohte niemen gescheiden <span class="f_canus">|</span> des sach man vlizen daz plvt</h3>
</td></tr><tr><td width="50" style="text-align:left;vertical-align:baseline;"><h6>2134</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">von verchtiefen wunden <span class="f_canus">|</span> der wart da vil geslagen</h3>
<h3>ieslichen nach sinen vrivnden <span class="f_canus">|</span> horte man sere chlagen</h3>
<h3>di biderben stvrben alle <span class="f_canus">|</span> dem richen chvnege her</h3>
<h3>des heten holde mage <span class="f_canus">|</span> nach in grozlichiv ser</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_35.html">&lt;&lt;&lt; vorige Seite</a>&nbsp;&nbsp;<a href="nib_n_37.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
