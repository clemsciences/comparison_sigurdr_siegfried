<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_viridis.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_textus.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_36.html">&lt;&lt;&lt; vorige Seite</a>&nbsp;&nbsp;<a href="nib_n_38.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Das Nibelungenlied</p>
<p>1190/1200</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50" style="vertical-align:top;">&nbsp;</p>
	<p>&nbsp;</p>
</td>
	<td  width="600">
<h1>Der Nibelunge N&ocirc;t</h1>
<p>&nbsp;</p>
<h2>37. Aventiure</h2>
<p>&nbsp;</p>
    </td>
  </tr>
  <tr>
	<td width="650" colspan="2" >
<p style="color:#996699;">___________________________________________________</p>
<p>&nbsp;</p>
<p>&nbsp;</p>
<h4><i>Aventivre wie rvdeger</i></h4>
<h4><i>erslagen wart</i></h4>
<p>&nbsp;</p>
</td></tr><tr><td width="50" style="text-align:left;vertical-align:baseline;"><h6>2135</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;"><span class="f_ruberi">E</span>z heten di ellende <span class="f_canus">|</span> wider morgen gvt getan</h3>
<h3>wine der gotelinde <span class="f_canus">|</span> chom ce hove gegan</h3>
<h3>do sach er beidenthalben <span class="f_canus">|</span> div grozlicher ser</h3>
<h3>daz weinte innechlichen <span class="f_canus">|</span> der vil gvte rvdeger</h3>
</td></tr><tr><td width="50" style="text-align:left;vertical-align:baseline;"><h6>2136</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">so we mir sprach der recke <span class="f_canus">|</span> daz ich ie den lip gewan</h3>
<h3>daz disen grozen iamer <span class="f_canus">|</span> chan niemen vnderstan</h3>
<h3>swi gerne ichz vriden wolde <span class="f_canus">|</span> der chvenech en tvt es niht</h3>
<h3>wande er der sine leide <span class="f_canus">|</span> ie mer vnd mer gesiht</h3>
</td></tr><tr><td width="50" style="text-align:left;vertical-align:baseline;"><h6>2137</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sande an dieterichen <span class="f_canus">|</span> der gvte rvedeger</h3>
<h3>ob siz noch chvnden wenden <span class="f_canus">|</span> an den chvenegen her</h3>
<h3>do enbot im der von berne <span class="f_canus">|</span> wer moht iz vnderstan</h3>
<h3>ez en wil der kvenech ecel <span class="f_canus">|</span> niemen scheiden lan</h3>
</td></tr><tr><td width="50" style="text-align:left;vertical-align:baseline;"><h6>2138</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sah ein hivnen recke <span class="f_canus">|</span> rvedgeren stan</h3>
<h3>mit weinenden ovgen <span class="f_canus">|</span> vnde hetes vil getan</h3>
<h3>der sprach cer kveneginne <span class="f_canus">|</span> nv seht ir wi er stat</h3>
<h3>der doch gewalt den meisten <span class="f_canus">|</span> hi bi eceln hat</h3>
</td></tr><tr><td width="50" style="text-align:left;vertical-align:baseline;"><h6>2139</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnt dem allez dienet <span class="f_canus">|</span> livt vnde lant</h3>
<h3>wi so vil der bverge <span class="f_canus">|</span> an rvedeger gewant</h3>
<h3>der er von dem chvenege <span class="f_canus">|</span> vil manege haben mach</h3>
<h3>er geslvch in disen stvermen <span class="f_canus">|</span> nie lobelichen slach</h3>
</td></tr><tr><td width="50" style="text-align:left;vertical-align:baseline;"><h6>2140</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mich dvnchet ern rvche <span class="f_canus">|</span> wi ez hi vmbe gat</h3>
<h3>sit er der vollen <span class="f_canus">|</span> nach sinem willen hat</h3>
<h3>man giht im er si chvener <span class="f_canus">|</span> danne iemen mvege sin</h3>
<h3>daz ist in disen sorgen <span class="f_canus">|</span> worden bosliche schin</h3>
</td></tr><tr><td width="50" style="text-align:left;vertical-align:baseline;"><h6>2141</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">mit trvrigem mvte <span class="f_canus">|</span> der vil getriwe man</h3>
<h3>den er daz reden horte <span class="f_canus">|</span> der helt der blicht in an</h3>
<h3>er dahte dv solt ez erarnen <span class="f_canus">|</span> dv gihest ich si verzagt</h3>
<h3>dv hast disiv maere <span class="f_canus">|</span> ce hove ce lvte gesagt</h3>
</td></tr><tr><td width="50" style="text-align:left;vertical-align:baseline;"><h6>2142</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di fvst begonder twingen <span class="f_canus">|</span> do lief er in an</h3>
<h3>vnde slvch so chrepftliche <span class="f_canus">|</span> den hivnisschen man</h3>
<h3>daz er im vor den fvzen <span class="f_canus">|</span> lach vil shier tot</h3>
<h3>do was aber gemeret <span class="f_canus">|</span> des kvenech eceln not</h3>
</td></tr><tr><td width="50" style="text-align:left;vertical-align:baseline;"><h6>2143</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hin du zage maere <span class="f_canus">|</span> sprach do rvedger</h3>
<h3>hich han doch genvge <span class="f_canus">|</span> leit vnde ser</h3>
<h3>daz ich hi niht en vihte <span class="f_canus">|</span> zwiv wizest dv mir daz</h3>
<h3>ia waere ich den gesten <span class="f_canus">|</span> von grozen schvlden gehaz</h3>
</td></tr><tr><td width="50" style="text-align:left;vertical-align:baseline;"><h6>2144</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnde allez daz ich moehte <span class="f_canus">|</span> het ich in getan</h3>
<h3>niwan daz ich di recken <span class="f_canus">|</span> her gefveret han</h3>
<h3>ia was ich ir geleite <span class="f_canus">|</span> in mines herren lant</h3>
<h3>des en sol mit in niht striten <span class="f_canus">|</span> min vil ellendes hant</h3>
</td></tr><tr><td width="50" style="text-align:left;vertical-align:baseline;"><h6>2145</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach ce dem margraven <span class="f_canus">|</span> ecel der kvenech her</h3>
<h3>wi habt ir vns geholfen <span class="f_canus">|</span> vil edel rvedeger</h3>
<h3>wand wir so vil der viegen <span class="f_canus">|</span> hi ce lande han</h3>
<h3>wir bedorften ir niht mere <span class="f_canus">|</span> ir habt vil vebele getan</h3>
</td></tr><tr><td width="50" style="text-align:left;vertical-align:baseline;"><h6>2146</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der ritter edele <span class="f_canus">|</span> da besweret er mir den mvt</h3>
<h3>vnde hat mich geitewizet <span class="f_canus">|</span> ere vnde gvt</h3>
<h3>des ich von dinen handen <span class="f_canus">|</span> han so vil genomen</h3>
<h3>daz ist dem lvgenaere <span class="f_canus">|</span> ein teil vnstaeteliche chomen</h3>
</td></tr><tr><td width="50" style="text-align:left;vertical-align:baseline;"><h6>2147</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do chom div chveneginne <span class="f_canus">|</span> vnde het iz ovch gesehen</h3>
<h3>daz von des heldes zorne <span class="f_canus">|</span> dem hivnen was geschehen</h3>
<h3>si chlagetez vngefvge <span class="f_canus">|</span> ir ovgen wurden naz</h3>
<h3>si sprach ce rvedegere <span class="f_canus">|</span> wi habe wir verdienet daz</h3>
</td></tr><tr><td width="50" style="text-align:left;vertical-align:baseline;"><h6>2148</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz ir mir vnt dem chvenege <span class="f_canus">|</span> meret vnser leit</h3>
<h3>nv habt ir vns edel rvedger <span class="f_canus">|</span> allez her geseit</h3>
<h3>ir woldet dvrh vns wagen <span class="f_canus">|</span> di ere vnde ovch daz leben</h3>
<h3>ich hort iv vil der recken <span class="f_canus">|</span> den pris vil groezlichen geben</h3>
</td></tr><tr><td width="50" style="text-align:left;vertical-align:baseline;"><h6>2149</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich man ivch der genaden <span class="f_canus">|</span> vnd ir mir habt gesworn</h3>
<h3>do ir mir ce eceln rietet <span class="f_canus">|</span> ritter vzerchorn</h3>
<h3>daz ir mir woldet dienen <span class="f_canus">|</span> an vnser eines tot</h3>
<h3>des wart mir armem wibe <span class="f_canus">|</span> nie so grozliche not</h3>
</td></tr><tr><td width="50" style="text-align:left;vertical-align:baseline;"><h6>2150</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz ist ane lovgen <span class="f_canus">|</span> ich swuor iv edel wip</h3>
<h3>daz ich dvrch ivch wagete <span class="f_canus">|</span> ere vnde ovch den lip</h3>
<h3>daz ich di sele vliese <span class="f_canus">|</span> des en han ich niht gesworn</h3>
<h3>zv dirre hohgezite <span class="f_canus">|</span> bat ich di fversten wol geborn</h3>
</td></tr><tr><td width="50" style="text-align:left;vertical-align:baseline;"><h6>2151</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si sprach gedenche rvedger <span class="f_canus">|</span> der grozen triwe din</h3>
<h3>der staete vnd ovch der eide <span class="f_canus">|</span> daz dv den schaden min</h3>
<h3>immer woldest rechen <span class="f_canus">|</span> vnd elliv miniv leit</h3>
<h3>do sprach der margrave <span class="f_canus">|</span> ich han iv selten verseit</h3>
</td></tr><tr><td width="50" style="text-align:left;vertical-align:baseline;"><h6>2152</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ecel der vil riche <span class="f_canus">|</span> vlegen ovch began</h3>
<h3>do bvten si sich ce fvzen <span class="f_canus">|</span> beide fver den man</h3>
<h3>den edelen margraven <span class="f_canus">|</span> vnmvtes man do sach</h3>
<h3>der vil getriwe recke <span class="f_canus">|</span> harte iamerlichen sprach</h3>
</td></tr><tr><td width="50" style="text-align:left;vertical-align:baseline;"><h6>2153</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">owe mir gotes armem <span class="f_canus">|</span> daz ich ie dice gelebet han</h3>
<h3>aller miner eren <span class="f_canus">|</span> der mvz ich abe stan</h3>
<h3>triwen vnde zvehte <span class="f_canus">|</span> der got an mir gebot</h3>
<h3>owe got von himele <span class="f_canus">|</span> daz mich es niht wendet der tot</h3>
</td></tr><tr><td width="50" style="text-align:left;vertical-align:baseline;"><h6>2154</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swelhez ich nv laze vnt <span class="f_canus">|</span> daz ander began</h3>
<h3>so han ich bosliche <span class="f_canus">|</span> vnde vil vbele getan</h3>
<h3>laze aber ich si beide <span class="f_canus">|</span> mich schiltet elliv diet</h3>
<h3>nv gervche mich bewisen <span class="f_canus">|</span> der mir ce lebene geriet</h3>
</td></tr><tr><td width="50" style="text-align:left;vertical-align:baseline;"><h6>2155</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do baten sin in genote <span class="f_canus">|</span> der chvenech vnd ovch sin wip</h3>
<h3>si mvsen sider rechen <span class="f_canus">|</span> verliesen den lip</h3>
<h3>vor rvedgeres hende <span class="f_canus">|</span> da ovch der helt erstarp</h3>
<h3>ir mveget daz hi wol hoeren <span class="f_canus">|</span> daz er vil iamerlichen warp</h3>
</td></tr><tr><td width="50" style="text-align:left;vertical-align:baseline;"><h6>2156</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er wiste schaden gewinnen <span class="f_canus">|</span> vnd vngefvgiv leit</h3>
<h3>et het dem chvenege <span class="f_canus">|</span> vil gerne verseit</h3>
<h3>vnd ovch der chveneginne <span class="f_canus">|</span> vil sere vorhte er daz</h3>
<h3>ob er ir einen slvege <span class="f_canus">|</span> daz im div werlt wuerde gehaz</h3>
</td></tr><tr><td width="50" style="text-align:left;vertical-align:baseline;"><h6>2157</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach zv dem chvenege <span class="f_canus">|</span> der vil chvene man</h3>
<h3>her kvenech nv nemt hin widere <span class="f_canus">|</span> al daz ich von iv han</h3>
<h3>daz lant mit den bvergen <span class="f_canus">|</span> der sol mir niht bestan</h3>
<h3>ich wil vf minen fvzen <span class="f_canus">|</span> in daz ellende gan</h3>
</td></tr><tr><td width="50" style="text-align:left;vertical-align:baseline;"><h6>2158</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der kvenech ecel <span class="f_canus">|</span> wer hvelfe danne mir</h3>
<h3>daz lant zv den livten <span class="f_canus">|</span> daz gib ich allez dir</h3>
<h3>daz dv mich rechest rvedger <span class="f_canus">|</span> an den vienden min</h3>
<h3>dv solt ein kvenech gewaltech <span class="f_canus">|</span> beneben eceln sin</h3>
</td></tr><tr><td width="50" style="text-align:left;vertical-align:baseline;"><h6>2159</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber rvedger <span class="f_canus">|</span> wi sol iz ane van</h3>
<h3>heim zv minem hvse <span class="f_canus">|</span> ich si galaden han</h3>
<h3>trinchen vnd spise <span class="f_canus">|</span> ich in gvetlichen bot</h3>
<h3>vnd gab in mine gabe <span class="f_canus">|</span> wi sol ich raten in den tot</h3>
</td></tr><tr><td width="50" style="text-align:left;vertical-align:baseline;"><h6>2160</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di livte waenent lihte <span class="f_canus">|</span> daz ich si verzaget</h3>
<h3>deheinen minen dienest <span class="f_canus">|</span> han ich in versaget</h3>
<h3>den vil edeln fversten <span class="f_canus">|</span> vnt den iren man</h3>
<h3>ovch riwet mich div vrivntschaft <span class="f_canus">|</span> di ich mit in geworben han</h3>
</td></tr><tr><td width="50" style="text-align:left;vertical-align:baseline;"><h6>2161</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">giselher dem degene <span class="f_canus">|</span> gab ich di tohter min</h3>
<h3>si ne chvnde in dirre werlde <span class="f_canus">|</span> niht baz verwendet sin</h3>
<h3>vf zvht vnde vf ere <span class="f_canus">|</span> vf triwe vnde ovch vf gvt</h3>
<h3>ine gesach ni kvenech so ivngen <span class="f_canus">|</span> so tvgentlich gemvt</h3>
</td></tr><tr><td width="50" style="text-align:left;vertical-align:baseline;"><h6>2162</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach aber criemhilt <span class="f_canus">|</span> vil edel rvedger</h3>
<h3>nv la dich erbarmen <span class="f_canus">|</span> vnser beider ser</h3>
<h3>min vnde ovch des kveneges <span class="f_canus">|</span> gedenche wol daran</h3>
<h3>daz nie wirt deheiner <span class="f_canus">|</span> so leide geste gewan</h3>
</td></tr><tr><td width="50" style="text-align:left;vertical-align:baseline;"><h6>2163</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der margrave <span class="f_canus">|</span> wider daz edel wip</h3>
<h3>ez mvz hivte gelten <span class="f_canus">|</span> der rvedegeres lip</h3>
<h3>swaz ir vnd ovch min herre <span class="f_canus">|</span> mir liebes habt getan</h3>
<h3>darvmbe mvz ich ersterben <span class="f_canus">|</span> daz mag niht langer gestan</h3>
</td></tr><tr><td width="50" style="text-align:left;vertical-align:baseline;"><h6>2164</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich weiz wol daz noch hivte <span class="f_canus">|</span> mine bverge vnde miniv lant</h3>
<h3>iv mvezen ledech werden <span class="f_canus">|</span> von ir eteliches hant</h3>
<h3>ich bevilhiv vf genade <span class="f_canus">|</span> min wip vnde miniv kint</h3>
<h3>vnd ovch di vil ellenden <span class="f_canus">|</span> di da ce bechelaren sint</h3>
</td></tr><tr><td width="50" style="text-align:left;vertical-align:baseline;"><h6>2165</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon dir got rvedeger <span class="f_canus">|</span> sprach der kvenech do</h3>
<h3>er vnt div chvneginne <span class="f_canus">|</span> si wurden beide vro</h3>
<h3>vns svln dine livte <span class="f_canus">|</span> vil wol bevolhen wesen</h3>
<h3>wol truwe ich minem heile <span class="f_canus">|</span> dv maht selbe genesen</h3>
</td></tr><tr><td width="50" style="text-align:left;vertical-align:baseline;"><h6>2166</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv liez er an di wage <span class="f_canus">|</span> sele vnd lip</h3>
<h3>do begonde weinen <span class="f_canus">|</span> daz ecelen wip</h3>
<h3>er sprach ich mvz iv leisten <span class="f_canus">|</span> als ich gelobt han</h3>
<h3>owe der minen frivnde <span class="f_canus">|</span> di ich vil vngerne bestan</h3>
</td></tr><tr><td width="50" style="text-align:left;vertical-align:baseline;"><h6>2167</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">man sah in von dem chvenege <span class="f_canus">|</span> vil trvrechlichen gen</h3>
<h3>do vande er sine recken <span class="f_canus">|</span> vil nahen vor im sten</h3>
<h3>er sprach ir svlt ivch waffen <span class="f_canus">|</span> alle mine man</h3>
<h3>di chvenen bvrgonden <span class="f_canus">|</span> di mvz ich leider bestan</h3>
</td></tr><tr><td width="50" style="text-align:left;vertical-align:baseline;"><h6>2168</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">si hiezen balde springen <span class="f_canus">|</span> da man ir geweffen vant</h3>
<h3>ez der helm waere <span class="f_canus">|</span> oder des schildes rant</h3>
<h3>von ir ingesinde wart <span class="f_canus">|</span> ez dar getragen</h3>
<h3>sit horten leidiv maere <span class="f_canus">|</span> di stolzen ellenden sagen</h3>
</td></tr><tr><td width="50" style="text-align:left;vertical-align:baseline;"><h6>2169</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gewaffent wart do rvedger <span class="f_canus">|</span> mit fvnf hvndert man</h3>
<h3>darveber zwelf recken <span class="f_canus">|</span> ce helfe er do gewan</h3>
<h3>di wolden pris erwerben <span class="f_canus">|</span> in des stvrmes not</h3>
<h3>sin wessen niht des <span class="f_canus">|</span> daz in so nahete der tot</h3>
</td></tr><tr><td width="50" style="text-align:left;vertical-align:baseline;"><h6>2170</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sah man rvedegeren <span class="f_canus">|</span> vnder helm gan</h3>
<h3>ez trvgen swert div sharpfen <span class="f_canus">|</span> di rvedegeres man</h3>
<h3>darzv vor ir handen <span class="f_canus">|</span> di liehten schilde breit</h3>
<h3>daz sach der videlaere <span class="f_canus">|</span> ez was im groezliche leit</h3>
</td></tr><tr><td width="50" style="text-align:left;vertical-align:baseline;"><h6>2171</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sah der ivnge giselher <span class="f_canus">|</span> sinen sweher gen</h3>
<h3>mit vf gebvndem helme <span class="f_canus">|</span> wi moht er do versten</h3>
<h3>waz er da meinte <span class="f_canus">|</span> niwan allez gvt</h3>
<h3>des wart der kvenech edele <span class="f_canus">|</span> so rehte vroelich gemvt</h3>
</td></tr><tr><td width="50" style="text-align:left;vertical-align:baseline;"><h6>2172</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv wol mich solher vrivnt <span class="f_canus">|</span> sprach giselher der degen</h3>
<h3>di wir han gewunnen <span class="f_canus">|</span> vfn disen wegen</h3>
<h3>wir svln mines wibes <span class="f_canus">|</span> vil wol genizzen hie</h3>
<h3>mir ist lieb vf mine triwe <span class="f_canus">|</span> daz ie div hirat ergie</h3>
</td></tr><tr><td width="50" style="text-align:left;vertical-align:baseline;"><h6>2173</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ine weiz wes ir ivch troestet <span class="f_canus">|</span> sprah do der spilman</h3>
<h3>wa gesahet ie dvrh svne <span class="f_canus">|</span> so manegen helt gan</h3>
<h3>mit vf gebvnden helmen <span class="f_canus">|</span> di trvegen swert enhant</h3>
<h3>an vns wil dienen rvedeger <span class="f_canus">|</span> sine bverge vnd siniv lant</h3>
</td></tr><tr><td width="50" style="text-align:left;vertical-align:baseline;"><h6>2174</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">bedaz der videlaere <span class="f_canus">|</span> di rede vol gesprach</h3>
<h3>rvedegern den edeln <span class="f_canus">|</span> man vor dem hvse sach</h3>
<h3>sinen schilt den gvten <span class="f_canus">|</span> satzet er fver den fvz</h3>
<h3>do mvs er sinen frivnden <span class="f_canus">|</span> versagen dienest vnd grvz</h3>
</td></tr><tr><td width="50" style="text-align:left;vertical-align:baseline;"><h6>2175</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der edel margrave <span class="f_canus">|</span> rief in den sal</h3>
<h3>ir chvenen nibelvnge <span class="f_canus">|</span> nv wert ivch vber al</h3>
<h3>ir soldet min geniezen <span class="f_canus">|</span> nv engeltet ir min</h3>
<h3>e do waren wir vrivnde <span class="f_canus">|</span> der triwen wil ih ledech sin</h3>
</td></tr><tr><td width="50" style="text-align:left;vertical-align:baseline;"><h6>2176</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do erscrachten dirre maere <span class="f_canus">|</span> di nothafen man</h3>
<h3>wande ir deheiner vrevden <span class="f_canus">|</span> davon niht gewan</h3>
<h3>daz mit in wolde striten <span class="f_canus">|</span> dem si da waren holt</h3>
<h3>si heten von ir vienden <span class="f_canus">|</span> michel arbeit gedolt</h3>
</td></tr><tr><td width="50" style="text-align:left;vertical-align:baseline;"><h6>2177</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv ne welle got von himele <span class="f_canus">|</span> sprach gventher der degen</h3>
<h3>daz ir ivch genaden <span class="f_canus">|</span> svlt an vns bewegen</h3>
<h3>vnt der vil grozen triwe <span class="f_canus">|</span> der wir doch heten mvt</h3>
<h3>ich wil iv des getruwen <span class="f_canus">|</span> daz irz nimmer getvt</h3>
</td></tr><tr><td width="50" style="text-align:left;vertical-align:baseline;"><h6>2178</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia ne mach ich es niht gelazen <span class="f_canus">|</span> sprah do der chvene man</h3>
<h3>ich mvz mit iv striten <span class="f_canus">|</span> wand ich ez gelobt han</h3>
<h3>nv wert ivch chvnen helde <span class="f_canus">|</span> so lieb iv si der lip</h3>
<h3>mich en woldes niht erlazen <span class="f_canus">|</span> des kvenech eceln wip</h3>
</td></tr><tr><td width="50" style="text-align:left;vertical-align:baseline;"><h6>2179</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir widersagt vns nv ce spate <span class="f_canus">|</span> sprah do der kvnech her</h3>
<h3>nv mvez iv got vergelten <span class="f_canus">|</span> vil edel rvedeger</h3>
<h3>triwe vnde minne <span class="f_canus">|</span> di ir vns habt getan</h3>
<h3>ob irz an dem ende <span class="f_canus">|</span> woldet gvetlich erlan</h3>
</td></tr><tr><td width="50" style="text-align:left;vertical-align:baseline;"><h6>2180</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wir soldenz immer dienen <span class="f_canus">|</span> daz ir vns habt gegeben</h3>
<h3>ir vnde mine mage <span class="f_canus">|</span> ob ir vns liezet leben</h3>
<h3>der herlichen gabe <span class="f_canus">|</span> di ir vns brahtet her</h3>
<h3>in eceln lant mit triwen <span class="f_canus">|</span> des denchet edel rvedger</h3>
</td></tr><tr><td width="50" style="text-align:left;vertical-align:baseline;"><h6>2181</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi wol ich iv des gvnde <span class="f_canus">|</span> sprach rvedger der degen</h3>
<h3>daz ich iv mine gabe <span class="f_canus">|</span> mit vollen solde geben</h3>
<h3>also willechlichen <span class="f_canus">|</span> als ich des hete wan</h3>
<h3>so ne wurde mir darvmbe <span class="f_canus">|</span> nimmer schelten getan</h3>
</td></tr><tr><td width="50" style="text-align:left;vertical-align:baseline;"><h6>2182</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">erwindet edel rvedeger <span class="f_canus">|</span> sprach do gernot</h3>
<h3>wand ez wirt deheiner <span class="f_canus">|</span> gesten nie erbot</h3>
<h3>so rehte minnechlichen <span class="f_canus">|</span> so ir vns habt getan</h3>
<h3>des svlt ir wol geniezen <span class="f_canus">|</span> ob wir bi lebene bestan</h3>
</td></tr><tr><td width="50" style="text-align:left;vertical-align:baseline;"><h6>2183</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz wolde got sprach rvedger <span class="f_canus">|</span> vil edel gernot</h3>
<h3>daz ir ce rine waeret <span class="f_canus">|</span> vnde ich waere tot</h3>
<h3>mit etelichen eren <span class="f_canus">|</span> sit ich ivch sol bestan</h3>
<h3>ez en wart noch nie an helden <span class="f_canus">|</span> wirs von frivnden getan</h3>
</td></tr><tr><td width="50" style="text-align:left;vertical-align:baseline;"><h6>2184</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon iv got her rvedger <span class="f_canus">|</span> sprach aber gernot</h3>
<h3>der vil richen gabe <span class="f_canus">|</span> mich riwet iwer tot</h3>
<h3>sol an iv verderben <span class="f_canus">|</span> so tvgentlicher mvt</h3>
<h3>hi trage ich iwer waffen <span class="f_canus">|</span> daz ir mir gabet helt gvt</h3>
</td></tr><tr><td width="50" style="text-align:left;vertical-align:baseline;"><h6>2185</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz ist mir nie geswichen <span class="f_canus">|</span> in aller dirre not</h3>
<h3>vnder sinen ecken <span class="f_canus">|</span> lit manich ritter tot</h3>
<h3>ez ist lvter vnde staete <span class="f_canus">|</span> herlich vnd gvt</h3>
<h3>ich waene so richer gabe <span class="f_canus">|</span> ein recke nimmer mer getvt</h3>
</td></tr><tr><td width="50" style="text-align:left;vertical-align:baseline;"><h6>2186</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vnde welt ir niht erwinden <span class="f_canus">|</span> irn welt zv zvns gan</h3>
<h3>slaht ir mir iht der vrivnde <span class="f_canus">|</span> di ich noh hinne han</h3>
<h3>mit iwer selbes swerte <span class="f_canus">|</span> nim ich iv den lip</h3>
<h3>so riwet ir mich rvedeger <span class="f_canus">|</span> vnde iwer herlich wip</h3>
</td></tr><tr><td width="50" style="text-align:left;vertical-align:baseline;"><h6>2187</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz wolde got her gernot <span class="f_canus">|</span> vnde moeht daz ergan</h3>
<h3>daz aller iwer wille <span class="f_canus">|</span> waere hi getan</h3>
<h3>vnt daz genesen waere <span class="f_canus">|</span> iwerr frivnde lip</h3>
<h3>ia sol iv wol getrvtet beide <span class="f_canus">|</span> min tohter vnde min wip</h3>
</td></tr><tr><td width="50" style="text-align:left;vertical-align:baseline;"><h6>2188</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von bvrgonden <span class="f_canus">|</span> der shoenen vten chint</h3>
<h3>wi tvt ir so her rvedeger <span class="f_canus">|</span> di mit mir chomen sint</h3>
<h3>di sint iv alle waege <span class="f_canus">|</span> ir grifet vebel zv</h3>
<h3>di iwern shonen tohter <span class="f_canus">|</span> welt ir verwitwen ce frv</h3>
</td></tr><tr><td width="50" style="text-align:left;vertical-align:baseline;"><h6>2189</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swenne ir vnd iwer rechen <span class="f_canus">|</span> mit strite mich bestat</h3>
<h3>wi rehte vnvrivntliche <span class="f_canus">|</span> ir daz schinen lat</h3>
<h3>daz ich iv wol getruwe <span class="f_canus">|</span> fver alle ander man</h3>
<h3>davon ich zeinem wibe <span class="f_canus">|</span> iwer tohter mir gewan</h3>
</td></tr><tr><td width="50" style="text-align:left;vertical-align:baseline;"><h6>2190</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gedenchet iwer triwe <span class="f_canus">|</span> vil edel kvnech her</h3>
<h3>gesende ivch got von hinnen <span class="f_canus">|</span> so sprach rvedger</h3>
<h3>lat di ivnchvrowen <span class="f_canus">|</span> niht engeltn min</h3>
<h3>dvrch iwer selbes tvgende <span class="f_canus">|</span> so rvchet ir genaedech sin</h3>
</td></tr><tr><td width="50" style="text-align:left;vertical-align:baseline;"><h6>2191</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz taet ich pillichen <span class="f_canus">|</span> sprach giseher daz chint</h3>
<h3>di hohen mine mage <span class="f_canus">|</span> di noch hirinne sint</h3>
<h3>svln di vor iv ersterben <span class="f_canus">|</span> so mvz gescheiden sin</h3>
<h3>div vil staete vrivntschapft zv dir <span class="f_canus">|</span> vnd ovch der tohter din</h3>
</td></tr><tr><td width="50" style="text-align:left;vertical-align:baseline;"><h6>2192</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv mvez vns got genaden <span class="f_canus">|</span> sprah der chvene man</h3>
<h3>do hvoben si di schilde <span class="f_canus">|</span> also si wolden dan</h3>
<h3>striten zv den gesten <span class="f_canus">|</span> in criemhilde sal</h3>
<h3>do rief vil lvte hagene <span class="f_canus">|</span> von der stiegen her ce tal</h3>
</td></tr><tr><td width="50" style="text-align:left;vertical-align:baseline;"><h6>2193</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">belibet eine wile <span class="f_canus">|</span> vil edel rvedger</h3>
<h3>also sprach do hagene <span class="f_canus">|</span> wir wolden reden mer</h3>
<h3>ich vnd mine herren <span class="f_canus">|</span> als vns des twinget not</h3>
<h3>waz mach gehelfen eceln <span class="f_canus">|</span> vnser ellenden tot</h3>
</td></tr><tr><td width="50" style="text-align:left;vertical-align:baseline;"><h6>2194</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ich sten in grozen sorgen <span class="f_canus">|</span> sprach aber hagene</h3>
<h3>den schilt den mir gab <span class="f_canus">|</span> vrov gotelint ce tragene</h3>
<h3>den habent mir di hivnen <span class="f_canus">|</span> cerhowen vor der hant</h3>
<h3>ich friwentliche <span class="f_canus">|</span> in daz eceln lant</h3>
</td></tr><tr><td width="50" style="text-align:left;vertical-align:baseline;"><h6>2195</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz des got von himele <span class="f_canus">|</span> gervchen wolde</h3>
<h3>daz ich schilt so gvten <span class="f_canus">|</span> noch tragen solde</h3>
<h3>so den dv hast vor hende <span class="f_canus">|</span> vil edel rvedeger</h3>
<h3>so bedorft ich in den stvermen <span class="f_canus">|</span> deheiner halsperge mer</h3>
</td></tr><tr><td width="50" style="text-align:left;vertical-align:baseline;"><h6>2196</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil gerne ich dir waere gvt <span class="f_canus">|</span> mit minem schilde</h3>
<h3>torst ich dirn bieten <span class="f_canus">|</span> vor criemhilde</h3>
<h3>doch nim dv in hin hagene <span class="f_canus">|</span> vnt tragen an der hant</h3>
<h3>hey soldestv in fveren <span class="f_canus">|</span> heim in der bvrgonden lant</h3>
</td></tr><tr><td width="50" style="text-align:left;vertical-align:baseline;"><h6>2197</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do er im so willechlichen <span class="f_canus">|</span> den schilt ce gebene bot</h3>
<h3>do wart genvger ovgen <span class="f_canus">|</span> von heizen traehen rot</h3>
<h3>ez was div leste gabe <span class="f_canus">|</span> di sit immer mer</h3>
<h3>gebot deheinem degene <span class="f_canus">|</span> von bechelaren rvedeger</h3>
</td></tr><tr><td width="50" style="text-align:left;vertical-align:baseline;"><h6>2198</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">swi grimme hagen waere <span class="f_canus">|</span> vnd swi herte gemvt</h3>
<h3>ia erbarmte im div gabe <span class="f_canus">|</span> di der helt gvt</h3>
<h3>bi sinen lesten ziten <span class="f_canus">|</span> so nahen het getan</h3>
<h3>vil manech ritter edele <span class="f_canus">|</span> mit im trvren began</h3>
</td></tr><tr><td width="50" style="text-align:left;vertical-align:baseline;"><h6>2199</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon iv got von himele <span class="f_canus">|</span> vil edel rvdger</h3>
<h3>ez wirt iwer gelichen <span class="f_canus">|</span> deheiner nimmer mer</h3>
<h3>der ellenden recken <span class="f_canus">|</span> so herliche geb</h3>
<h3>got sol daz gebieten <span class="f_canus">|</span> daz iwer tvgent immer leb</h3>
</td></tr><tr><td width="50" style="text-align:left;vertical-align:baseline;"><h6>2200</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">so we mir dirre maere <span class="f_canus">|</span> sprach aber hagene</h3>
<h3>wir heten ander swaere <span class="f_canus">|</span> so vil ce tragene</h3>
<h3>svln wir mit frivnden striten <span class="f_canus">|</span> daz si got gechleit</h3>
<h3>do sprach der margrave <span class="f_canus">|</span> daz ist mir innechlichen leit</h3>
</td></tr><tr><td width="50" style="text-align:left;vertical-align:baseline;"><h6>2201</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv lon iv got der gabe <span class="f_canus">|</span> vil edel rvedeger</h3>
<h3>swi halt gein iv gebaren <span class="f_canus">|</span> dise recken her</h3>
<h3>daz nimmer ivch gerveret <span class="f_canus">|</span> in strite hi min hant</h3>
<h3>ob ir si alle slveget <span class="f_canus">|</span> di von bvrgonden lant</h3>
</td></tr><tr><td width="50" style="text-align:left;vertical-align:baseline;"><h6>2202</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">des neig im mit zvehten <span class="f_canus">|</span> der gvte rvedeger</h3>
<h3>si weinten allenthalben <span class="f_canus">|</span> daz disiv hercen ser</h3>
<h3>niemen gescheiden chvnde <span class="f_canus">|</span> daz was ein michel not</h3>
<h3>vater maneger tvgende <span class="f_canus">|</span> lach an rvedgeren tot</h3>
</td></tr><tr><td width="50" style="text-align:left;vertical-align:baseline;"><h6>2203</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach von dem hvse <span class="f_canus">|</span> volker der spilman</h3>
<h3>sit min geselle hagene <span class="f_canus">|</span> den fride hat getan</h3>
<h3>den svlt ovch ir staete <span class="f_canus">|</span> haben von miner hant</h3>
<h3>daz habt ir wol verdienet <span class="f_canus">|</span> do wir chomen in daz lant</h3>
</td></tr><tr><td width="50" style="text-align:left;vertical-align:baseline;"><h6>2204</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil edel margrave <span class="f_canus">|</span> ir svlt min bote sin</h3>
<h3>dise roten bovge <span class="f_canus">|</span> gap mir div margravin</h3>
<h3>daz ich si tragen solde <span class="f_canus">|</span> hi cer hogezit</h3>
<h3>di mveget ir selbe schoven <span class="f_canus">|</span> daz ir min gezivch des sit</h3>
</td></tr><tr><td width="50" style="text-align:left;vertical-align:baseline;"><h6>2205</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz wolde got von himele <span class="f_canus">|</span> sprach do rvedeger</h3>
<h3>daz iv div margravinne <span class="f_canus">|</span> noch solde geben mer</h3>
<h3>div maere sag ich gerne <span class="f_canus">|</span> der trivtinne min</h3>
<h3>gesihe ich si gesvnde <span class="f_canus">|</span> des mvegt ir ane zwivel sin</h3>
</td></tr><tr><td width="50" style="text-align:left;vertical-align:baseline;"><h6>2206</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">als er im daz gelobte <span class="f_canus">|</span> den schilt hvp rvedeger</h3>
<h3>des mvotes er retobete <span class="f_canus">|</span> do ne beit er da niht mer</h3>
<h3>do lief er zv den gesten <span class="f_canus">|</span> einem degen gelich</h3>
<h3>manegen slach vil swinden <span class="f_canus">|</span> slvch der margrave rich</h3>
</td></tr><tr><td width="50" style="text-align:left;vertical-align:baseline;"><h6>2207</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di zwene stvnden hoher <span class="f_canus">|</span> volker vnd hagene</h3>
<h3>wand ez im e gelobten <span class="f_canus">|</span> di chvenen degene</h3>
<h3>noch vand er also chvenen <span class="f_canus">|</span> bi dem tvrne stan</h3>
<h3>daz rvedeger des strites <span class="f_canus">|</span> mit grozen sorgen began</h3>
</td></tr><tr><td width="50" style="text-align:left;vertical-align:baseline;"><h6>2208</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">dvrch mortrachen willen <span class="f_canus">|</span> so liezen in dar in</h3>
<h3>gventher vnd gernot <span class="f_canus">|</span> si heten helde sin</h3>
<h3>do stvnt vf hoher giselher <span class="f_canus">|</span> zware ez was im leit</h3>
<h3>er versach sich noch des lebenes <span class="f_canus">|</span> darvmb er rvedgern meit</h3>
</td></tr><tr><td width="50" style="text-align:left;vertical-align:baseline;"><h6>2209</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprachen zv den fienden <span class="f_canus">|</span> des margraven man</h3>
<h3>man sach si nach ir herren <span class="f_canus">|</span> vil degenliche gan</h3>
<h3>div snidenden waffen <span class="f_canus">|</span> si trvgen an der hant</h3>
<h3>des brast da vil der helme <span class="f_canus">|</span> vnd manech herlicher rant</h3>
</td></tr><tr><td width="50" style="text-align:left;vertical-align:baseline;"><h6>2210</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do slvgen di vil mveden <span class="f_canus">|</span> manegen herten slach</h3>
<h3>den von bechelaren <span class="f_canus">|</span> der eben vnd tiefe wach</h3>
<h3>dvrch di liehten ringe <span class="f_canus">|</span> vaste vnz vf daz verch</h3>
<h3>si taten in dem stvrme <span class="f_canus">|</span> div vil herlichen werch</h3>
</td></tr><tr><td width="50" style="text-align:left;vertical-align:baseline;"><h6>2211</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">daz edel ingesinde was <span class="f_canus">|</span> nv chomen gar dar in</h3>
<h3>volker vnd hagene <span class="f_canus">|</span> di sprvngen balde hin</h3>
<h3>si ne gaben vride niemen <span class="f_canus">|</span> wan dem einem man</h3>
<h3>von ir beider handen <span class="f_canus">|</span> daz plvot dvrh helme nider ran</h3>
</td></tr><tr><td width="50" style="text-align:left;vertical-align:baseline;"><h6>2212</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">wi rehte grimmechlichen <span class="f_canus">|</span> vil manech swert darinne erchlanch</h3>
<h3>vil der schilde spangen <span class="f_canus">|</span> vz den slegen spranch</h3>
<h3>des reis ir schiltgesteine <span class="f_canus">|</span> verhowen in daz plvot</h3>
<h3>si vahten also grimme <span class="f_canus">|</span> daz man ez nimmer mer getvt</h3>
</td></tr><tr><td width="50" style="text-align:left;vertical-align:baseline;"><h6>2213</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der vogt von bechlaren <span class="f_canus">|</span> gie wider vnd dan</h3>
<h3>also der mit ellen <span class="f_canus">|</span> in stvrme werben chan</h3>
<h3>dem tet des tages rvedeger <span class="f_canus">|</span> harte wol gelich</h3>
<h3>daz er ein recke waere <span class="f_canus">|</span> vil chvne vnt ovh vil lobelich</h3>
</td></tr><tr><td width="50" style="text-align:left;vertical-align:baseline;"><h6>2214</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">hi stvnden dise recken <span class="f_canus">|</span> gvnther vnde gernot</h3>
<h3>si slvgen in dem stvrme <span class="f_canus">|</span> vil manegen helt tot</h3>
<h3>giselher vnt danchwart <span class="f_canus">|</span> di zwen ez ringe wach</h3>
<h3>des frvmten si vil manegen <span class="f_canus">|</span> vnz vf ir ivngesten tach</h3>
</td></tr><tr><td width="50" style="text-align:left;vertical-align:baseline;"><h6>2215</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">vil wol zeigete rvedeger <span class="f_canus">|</span> daz er was starch genvch</h3>
<h3>chvene vnde wol gewaffent <span class="f_canus">|</span> hey waz er helde slvch</h3>
<h3>daz sach ein bvrgonde <span class="f_canus">|</span> zornes gie im not</h3>
<h3>davon begvnde nahen <span class="f_canus">|</span> des edeln rvedgeres tot</h3>
</td></tr><tr><td width="50" style="text-align:left;vertical-align:baseline;"><h6>2216</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">gernot der starche <span class="f_canus">|</span> den helt rvft er an</h3>
<h3>er sprach cem margraven <span class="f_canus">|</span> ir welt mir miner man</h3>
<h3>niht genesen lazen <span class="f_canus">|</span> vil edel rvedger</h3>
<h3>daz mvet mich ane maze <span class="f_canus">|</span> ichn chans niht angesehen mer</h3>
</td></tr><tr><td width="50" style="text-align:left;vertical-align:baseline;"><h6>2217</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">nv mag iv iwer gabe <span class="f_canus">|</span> wol ce shaden chomen</h3>
<h3>sit ir mir miner vrivnde <span class="f_canus">|</span> habt so vil genomen</h3>
<h3>nv wendet ivch her vmbe <span class="f_canus">|</span> vil edel chvene man</h3>
<h3>iwer gabe wirt verdienet <span class="f_canus">|</span> so ich allerbeste chan</h3>
</td></tr><tr><td width="50" style="text-align:left;vertical-align:baseline;"><h6>2218</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">e daz der margrave <span class="f_canus">|</span> zv zim vol chom dar</h3>
<h3>des mvsen liehte ringe <span class="f_canus">|</span> werden missevar</h3>
<h3>do sprvngen zv einander <span class="f_canus">|</span> di ere gernde man</h3>
<h3>ir ietwederr schermen <span class="f_canus">|</span> fver starche wunden began</h3>
</td></tr><tr><td width="50" style="text-align:left;vertical-align:baseline;"><h6>2219</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ir swert so scherpfe waren <span class="f_canus">|</span> ez en chvnde niht gewegen</h3>
<h3>do slvch gernoten <span class="f_canus">|</span> rvedeger der degen</h3>
<h3>dvrch helme vlins herten <span class="f_canus">|</span> daz nider vloz daz plvt</h3>
<h3>daz vergalt im schiere <span class="f_canus">|</span> der ritter chvene vnd gvt</h3>
</td></tr><tr><td width="50" style="text-align:left;vertical-align:baseline;"><h6>2220</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">di rvedegeres gabe <span class="f_canus">|</span> an hende er hohe wach</h3>
<h3>swi wunt er cem tode waere <span class="f_canus">|</span> er slvch im einen slach</h3>
<h3>dvrch den schilt vil gvten <span class="f_canus">|</span> vnz vf div helm gespan</h3>
<h3>davon so mvs ersterben <span class="f_canus">|</span> der schoenen gotelinde man</h3>
</td></tr><tr><td width="50" style="text-align:left;vertical-align:baseline;"><h6>2221</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">ia ne wart ni wirs gelonet <span class="f_canus">|</span> so richer gabe mer</h3>
<h3>do vielen beide erslagene <span class="f_canus">|</span> gernot vnd rvedeger</h3>
<h3>gelich in dem stvrme <span class="f_canus">|</span> von ir beider hant</h3>
<h3>allererst erzvrnede hagene <span class="f_canus">|</span> do er den grozen schaden vant</h3>
</td></tr><tr><td width="50" style="text-align:left;vertical-align:baseline;"><h6>2222</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do sprach der helt von tronege <span class="f_canus">|</span> ez ist vns vebel chomen</h3>
<h3>wir haben an in beiden <span class="f_canus">|</span> so grozen schaden genomen</h3>
<h3>den nimmer veberwindent <span class="f_canus">|</span> ir livte vnd ovh ir lant</h3>
<h3>di rvedegeres helde <span class="f_canus">|</span> sint vnser ellenden pfant</h3>
</td></tr><tr><td width="50" style="text-align:left;vertical-align:baseline;"><h6>2223</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">owe mines brvder <span class="f_canus">|</span> der tot ist hi gefrvmt</h3>
<h3>waz mir der leiden maere <span class="f_canus">|</span> zallen ziten chvmt</h3>
<h3>ovh mvoz mich immer riwen <span class="f_canus">|</span> der edel rvedger</h3>
<h3>der schade ist beidenthalben <span class="f_canus">|</span> vnt div vil groezlichen ser</h3>
</td></tr><tr><td width="50" style="text-align:left;vertical-align:baseline;"><h6>2224</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do giselher der herre <span class="f_canus">|</span> sach sinen sweher tot</h3>
<h3>di do darinne waren <span class="f_canus">|</span> di mvsen liden not</h3>
<h3>der tot der svchte sere <span class="f_canus">|</span> da sin gesinde was</h3>
<h3>der von bechelaren <span class="f_canus">|</span> do langer einer niht genas</h3>
</td></tr><tr><td width="50" style="text-align:left;vertical-align:baseline;"><h6>2225</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do gventher vnde giselher <span class="f_canus">|</span> vnd ovch hagene</h3>
<h3>danchwart vnde volker <span class="f_canus">|</span> di gvten degene</h3>
<h3>di giengen da si fvnden <span class="f_canus">|</span> ligen di zwene man</h3>
<h3>do wart da von den helden <span class="f_canus">|</span> mit iamer weinen getan</h3>
</td></tr><tr><td width="50" style="text-align:left;vertical-align:baseline;"><h6>2226</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der tot vns sere rovbet <span class="f_canus">|</span> sprach giselher daz chint</h3>
<h3>nv lazet iwer weinen <span class="f_canus">|</span> vnd ge wir an den wint</h3>
<h3>daz vns di ringe erchvlen <span class="f_canus">|</span> vns stritmveden man</h3>
<h3>ia wen vns got von himele niht lenger <span class="f_canus">|</span> hi ce lebene gan</h3>
</td></tr><tr><td width="50" style="text-align:left;vertical-align:baseline;"><h6>2227</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">den sizzen disen leinen <span class="f_canus">|</span> sah man manegen degen</h3>
<h3>si waren aber mvezech <span class="f_canus">|</span> da waren tot gelegen</h3>
<h3>di rvedegeres helde <span class="f_canus">|</span> vergangen was der doz</h3>
<h3>so lange wert div stille <span class="f_canus">|</span> daz sin eceln verdroz</h3>
</td></tr><tr><td width="50" style="text-align:left;vertical-align:baseline;"><h6>2228</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">owe dirre dieneste <span class="f_canus">|</span> sprach des chveneges wip</h3>
<h3>di ne sint so staete <span class="f_canus">|</span> daz viende lip</h3>
<h3>mvge des engelten <span class="f_canus">|</span> von rvedegeres hant</h3>
<h3>er wil si wider bringen <span class="f_canus">|</span> in der bvergonden lant</h3>
</td></tr><tr><td width="50" style="text-align:left;vertical-align:baseline;"><h6>2229</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">waz hilfet chvenech ecel <span class="f_canus">|</span> daz wir geteilet han</h3>
<h3>mit im swaz er wolde <span class="f_canus">|</span> der helt hat missetan</h3>
<h3>der vns da solde rechen <span class="f_canus">|</span> der wil der svne pflegen</h3>
<h3>des antwurte volker <span class="f_canus">|</span> der vil zierliche degen</h3>
</td></tr><tr><td width="50" style="text-align:left;vertical-align:baseline;"><h6>2230</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">de rede en ist niht so leider <span class="f_canus">|</span> vil edel chveneges wip</h3>
<h3>getorste ich heizen liegen <span class="f_canus">|</span> alsus edelen lip</h3>
<h3>so het ir tivuellichen <span class="f_canus">|</span> an rvedgeren gelogen</h3>
<h3>er vnt di sinen degene <span class="f_canus">|</span> sint an der svne gar betrogen</h3>
</td></tr><tr><td width="50" style="text-align:left;vertical-align:baseline;"><h6>2231</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">er tet so vollechliche <span class="f_canus">|</span> daz im der kvenech gebot</h3>
<h3>daz er vnde sin gesinde <span class="f_canus">|</span> ist hi gelegen tot</h3>
<h3>nv sehet alvmbe criemhilt <span class="f_canus">|</span> wem ir gebieten welt</h3>
<h3>iv hat vnz vf den ende <span class="f_canus">|</span> gedienet rvedger der helt</h3>
</td></tr><tr><td width="50" style="text-align:left;vertical-align:baseline;"><h6>2232</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">welt ir des niht gelovben <span class="f_canus">|</span> man solz sehen lan</h3>
<h3>dvrch ir hercenleide <span class="f_canus">|</span> so wart do daz getan</h3>
<h3>man trvch den helt verhowen <span class="f_canus">|</span> da in der chvenech sach</h3>
<h3>den eceln degene <span class="f_canus">|</span> so rehte leide ni geschach</h3>
</td></tr><tr><td width="50" style="text-align:left;vertical-align:baseline;"><h6>2233</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">do si den mragraven <span class="f_canus">|</span> sahen toten tragen</h3>
<h3>ez en chvnde dehein schribaer <span class="f_canus">|</span> geprieven noch gesach</h3>
<h3>di manege vngebaere <span class="f_canus">|</span> von wibe vnde ovh von man</h3>
<h3>div sich von hercen iamer <span class="f_canus">|</span> alda zeigen began</h3>
</td></tr><tr><td width="50" style="text-align:left;vertical-align:baseline;"><h6>2234</h6></td><td width="600" style="text-align:left;vertical-align:baseline;"><h3 style="line-height:19pt;text-indent:0px;">der eceln iamer <span class="f_canus">|</span> wart also groz</h3>
<h3>als eines lewen stimme <span class="f_canus">|</span> der riche chvenech erdoz</h3>
<h3>mit herceleidem wuffe <span class="f_canus">|</span> alsam tet ovch sin wip</h3>
<h3>si klageten vngefvoge <span class="f_canus">|</span> des gvten rvdegeres lip</h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="nib_n_00.html">&lt;&lt;&lt; &Uuml;bersicht</a>&nbsp;&nbsp;<a href="nib_n_36.html">&lt;&lt;&lt; vorige Seite</a>&nbsp;&nbsp;<a href="nib_n_38.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
